<!doctype html>
<html lang="it">
<head>
<meta http-equiv="Content-Type" content="text/html; charset=UTF-8" />
<title>Vangelio di Luca, capitolo 12 Contro lºipocrisia </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luca</h1>
 <p class="ym-noprint">  
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>  
<span class="chapread">12</span> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Capitolo 12 </h3>
<!--... the Word of God:--><span class="dimver"> 
</span>
<p><span class="verse" id="1">1 </span> Intanto, essendosi la moltitudine radunata a migliaia, così da calpestarsi gli uni gli altri, Gesù cominciò prima di tutto a dire ai suoi discepoli: Guardatevi dal lievito de’ Farisei, che è ipocrisia.    
<br /><span class="verse" id="2"> 2 </span>Ma non v’è niente di coperto che non abbia ad essere scoperto, né di occulto che non abbia ad esser conosciuto.   
<br /><span class="verse" id="3">3 </span>Perciò tutto quel che avete detto nelle tenebre, sarà udito nella luce; e quel che avete detto all’orecchio nelle stanze interne, sarà proclamato sui tetti.   
<br /><span class="verse" id="4">4 </span>Ma a voi che siete miei amici, io dico: Non temete coloro che uccidono il corpo, e che dopo ciò, non possono far nulla di più;   
<br /><span class="verse" id="5">5 </span>ma io vi mostrerò chi dovete temere: Temete colui che, dopo aver ucciso, ha potestà di gettar nella geenna. Sì, vi dico, temete Lui.   
<br /><span class="verse" id="6">6 </span>Cinque passeri non si vendon per due soldi? Eppure non uno d’essi è dimenticato dinanzi a Dio;   
<br /><span class="verse" id="7">7 </span>anzi, perfino i capelli del vostro capo son tutti contati. Non temete dunque; voi siete da più di molti passeri.   
<br /><span class="verse" id="8">8 </span>Or io vi dico: Chiunque mi avrà riconosciuto davanti agli uomini, anche il Figliuol dell’uomo riconoscerà lui davanti agli angeli di Dio;   
<br /><span class="verse" id="9">9 </span>ma chi mi avrà rinnegato davanti agli uomini, sarà rinnegato davanti agli angeli di Dio.   
<br /><span class="verse" id="10">10 </span>Ed a chiunque avrà parlato contro il Figliuol dell’uomo, sarà perdonato; ma a chi avrà bestemmiato contro lo Spirito Santo, non sarà perdonato.   
<br /><span class="verse" id="11">11 </span>Quando poi vi condurranno davanti alle sinagoghe e ai magistrati e alle autorità, non state in ansietà del come o del che avrete a rispondere a vostra difesa, o di quel che avrete a dire;   
<br /><span class="verse" id="12">12 </span>perché lo Spirito Santo v’insegnerà in quell’ora stessa quel che dovrete dire.   
<br /><span class="verse" id="13">13 </span>Or uno della folla gli disse: Maestro, di’ a mio fratello che divida con me l’eredità.   
<br /><span class="verse" id="14">14 </span>Ma Gesù gli rispose: O uomo, chi mi ha costituito su voi giudice o spartitore? Poi disse loro:   
<br /><span class="verse" id="15">15 </span>Badate e guardatevi da ogni avarizia; perché non è dall’abbondanza de’ beni che uno possiede, ch’egli ha la sua vita.   
<br /><span class="verse" id="16">16 </span>E disse loro questa parabola: La campagna d’un certo uomo ricco fruttò copiosamente;   
<br /><span class="verse" id="17">17 </span>ed egli ragionava così fra se medesimo: Che farò, poiché non ho dove riporre i miei raccolti? E disse:   
<br /><span class="verse" id="18">18 </span>Questo farò; demolirò i miei granai e ne fabbricherò dei più vasti, e vi raccoglierò tutto il mio grano e i miei beni,   
<br /><span class="verse" id="19">19 </span>e dirò all’anima mia: Anima, tu hai molti beni riposti per molti anni; riposati, mangia, bevi, godi.   
<br /><span class="verse" id="20">20 </span>Ma Dio gli disse: Stolto, questa notte stessa l’anima tua ti sarà ridomandata; e quel che hai preparato, di chi sarà?   
<br /><span class="verse" id="21">21 </span>Così è di chi tesoreggia per sé, e non è ricco in vista di Dio.   
<br /><span class="verse" id="22">22 </span>Poi disse ai suoi discepoli: Perciò vi dico: Non siate con ansietà solleciti per la vita vostra di quel che mangerete; né per il corpo di che vi vestirete;   
<br /><span class="verse" id="23">23 </span>poiché la vita è più del nutrimento, e il corpo è più del vestito.   
<br /><span class="verse" id="24">24 </span>Considerate i corvi: non seminano, non mietono; non hanno dispensa né granaio, eppure Dio li nutrisce. Di quanto non siete voi da più degli uccelli?   
<br /><span class="verse" id="25">25 </span>E chi di voi può con la sua sollecitudine aggiungere alla sua statura pure un cubito?   
<br /><span class="verse" id="26">26 </span>Se dunque non potete far nemmeno ciò ch’è minimo, perché siete in ansiosa sollecitudine del rimanente?   
<br /><span class="verse" id="27">27 </span>Considerate i gigli, come crescono; non faticano e non filano; eppure io vi dico che Salomone stesso, con tutta la sua gloria, non fu vestito come uno di loro.   
<br /><span class="verse" id="28">28 </span>Or se Dio riveste così l’erba che oggi è nel campo e domani è gettata nel forno, quanto più vestirà voi, o gente di poca fede?   
<br /><span class="verse" id="29">29 </span>Anche voi non cercate che mangerete e che berrete, e non ne state in sospeso;   
<br /><span class="verse" id="30">30 </span>poiché tutte queste cose son le genti del mondo che le ricercano; ma il Padre vostro sa che ne avete bisogno.   
<br /><span class="verse" id="31">31 </span>Cercate piuttosto il suo regno, e queste cose vi saranno sopraggiunte.   
<br /><span class="verse" id="32">32 </span>Non temere, o piccol gregge; poiché al Padre vostro è piaciuto di darvi il regno.   
<br /><span class="verse" id="33">33 </span>Vendete i vostri beni, e fatene elemosina; fatevi delle borse che non invecchiano, un tesoro che non venga meno ne’ cieli, ove ladro non s’accosta e tignuola non guasta.   
<br /><span class="verse" id="34">34 </span>Perché dov’è il vostro tesoro, quivi sarà anche il vostro cuore.   
<br /><span class="verse" id="35">35 </span>I vostri fianchi siano cinti, e le vostre lampade accese;   
<br /><span class="verse" id="36">36 </span>e voi siate simili a quelli che aspettano il loro padrone quando tornerà dalle nozze, per aprirgli appena giungerà e picchierà.   
<br /><span class="verse" id="37">37 </span>Beati que’ servitori che il padrone, arrivando, troverà vigilanti! In verità io vi dico che egli si cingerà, li farà mettere a tavola e passerà a servirli.   
<br /><span class="verse" id="38">38 </span>E se giungerà alla seconda o alla terza vigilia e li troverà così, beati loro!   
<br /><span class="verse" id="39">39 </span>Or sappiate questo, che se il padron di casa sapesse a che ora verrà il ladro, veglierebbe e non si lascerebbe sconficcar la casa.   
<br /><span class="verse" id="40">40 </span>Anche voi siate pronti, perché nell’ora che non pensate, il Figliuol dell’uomo verrà.   
<br /><span class="verse" id="41">41 </span>E Pietro disse: Signore, questa parabola la dici tu per noi, o anche per tutti?   
<br /><span class="verse" id="42">42 </span>E il Signore rispose: E qual è mai l’economo fedele e avveduto che il padrone costituirà sui suoi domestici per dar loro a suo tempo la loro misura di viveri?   
<br /><span class="verse" id="43">43 </span>Beato quel servitore che il padrone, al suo arrivo, troverà facendo così.   
<br /><span class="verse" id="44">44 </span>In verità io vi dico che lo costituirà su tutti i suoi beni.   
<br /><span class="verse" id="45">45 </span>Ma se quel servitore dice in cuor suo: Il mio padrone mette indugio a venire; e comincia a battere i servi e le serve, e a mangiare e bere ed ubriacarsi,   
<br /><span class="verse" id="46">46 </span>il padrone di quel servitore verrà nel giorno che non se l’aspetta e nell’ora che non sa; e lo farà lacerare a colpi di flagello, e gli assegnerà la sorte degl’infedeli.   
<br /><span class="verse" id="47">47 </span>Or quel servitore che ha conosciuto la volontà del suo padrone e non ha preparato né fatto nulla per compiere la volontà di lui, sarà battuto di molti colpi;   
<br /><span class="verse" id="48">48 </span>ma colui che non l’ha conosciuta e ha fatto cose degne di castigo, sarà battuto di pochi colpi. E a chi molto è stato dato, molto sarà ridomandato; e a chi molto è stato affidato, tanto più si richiederà.   
<br /><span class="verse" id="49">49 </span>Io son venuto a gettare un fuoco sulla terra; e che mi resta a desiderare, se già è acceso?   
<br /><span class="verse" id="50">50 </span>Ma v’è un battesimo del quale ho da esser battezzato; e come sono angustiato finché non sia compiuto!   
<br /><span class="verse" id="51">51 </span>Pensate voi ch’io sia venuto a metter pace in terra? No, vi dico; ma piuttosto divisione;   
<br /><span class="verse" id="52">52 </span>perché, da ora innanzi, se vi sono cinque persone in una casa, saranno divise tre contro due, e due contro tre;   
<br /><span class="verse" id="53">53 </span>saranno divisi il padre contro il figliuolo, e il figliuolo contro il padre; la madre contro la figliuola, e la figliuola contro la madre; la suocera contro la nuora, e la nuora contro la suocera.   
<br /><span class="verse" id="54">54 </span>Diceva poi ancora alle turbe: Quando vedete una nuvola venir su da ponente, voi dite subito: Viene la pioggia; e così succede.   
<br /><span class="verse" id="55">55 </span>E quando sentite soffiar lo scirocco, dite: Farà caldo, e avviene così.   
<br /><span class="verse" id="56">56 </span>Ipocriti, ben sapete discernere l’aspetto della terra e del cielo; e come mai non sapete discernere questo tempo?   
<br /><span class="verse" id="57">57 </span>E perché non giudicate da voi stessi ciò che è giusto?   
<br /><span class="verse" id="58">58 </span>Quando vai col tuo avversario davanti al magistrato, fa’ di tutto, mentre sei per via, per liberarti da lui; che talora e’ non ti tragga dinanzi al giudice, e il giudice ti dia in man dell’esecutore giudiziario, e l’esecutore ti cacci in prigione.   
<br /><span class="verse" id="59">59 </span>Io ti dico che non uscirai di là, finché tu non abbia pagato fino all’ultimo spicciolo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
