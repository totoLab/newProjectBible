<!doctype html>
<html lang="it">
<head>
<meta http-equiv="Content-Type" content="text/html; charset=UTF-8" />
<title>Vangelio di Luca, capitolo 23 Gesù davanti a Pilato, governatore romano </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luca</h1>
 <p class="ym-noprint">  
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>  
<span class="chapread">23</span> 
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Capitolo 23 </h3>
<!--... the Word of God:--><span class="dimver"> 
</span>
<p><span class="verse" id="1">1 </span> Poi, levatasi tutta l’assemblea, lo menarono a Pilato.    
<br /><span class="verse" id="2"> 2 </span>E cominciarono ad accusarlo, dicendo: Abbiam trovato costui che sovvertiva la nostra nazione e che vietava di pagare i tributi a Cesare, e diceva d’esser lui il Cristo re.   
<br /><span class="verse" id="3">3 </span>E Pilato lo interrogò, dicendo: Sei tu il re dei Giudei? Ed egli, rispondendo, gli disse: Sì, lo sono.   
<br /><span class="verse" id="4">4 </span>E Pilato disse ai capi sacerdoti e alle turbe: Io non trovo colpa alcuna in quest’uomo.   
<br /><span class="verse" id="5">5 </span>Ma essi insistevano, dicendo: Egli solleva il popolo insegnando per tutta la Giudea; ha cominciato dalla Galilea ed è giunto fin qui.   
<br /><span class="verse" id="6">6 </span>Quando Pilato udì questo, domandò se quell’uomo fosse Galileo.   
<br /><span class="verse" id="7">7 </span>E saputo ch’egli era della giurisdizione d’Erode, lo rimandò a Erode ch’era anch’egli a Gerusalemme in que’ giorni.   
<br /><span class="verse" id="8">8 </span>Erode, come vide Gesù, se ne rallegrò grandemente, perché da lungo tempo desiderava vederlo, avendo sentito parlar di lui; e sperava di vedergli fare qualche miracolo.   
<br /><span class="verse" id="9">9 </span>E gli rivolse molte domande, ma Gesù non gli rispose nulla.   
<br /><span class="verse" id="10">10 </span>Or i capi sacerdoti e gli scribi stavan là, accusandolo con veemenza.   
<br /><span class="verse" id="11">11 </span>Ed Erode co’ suoi soldati, dopo averlo vilipeso e schernito, lo vestì di un manto splendido, e lo rimandò a Pilato.   
<br /><span class="verse" id="12">12 </span>E in quel giorno, Erode e Pilato divennero amici, perché per l’addietro erano stati in inimicizia fra loro.   
<br /><span class="verse" id="13">13 </span>E Pilato, chiamati assieme i capi sacerdoti e i magistrati e il popolo, disse loro:   
<br /><span class="verse" id="14">14 </span>Voi mi avete fatto comparir dinanzi quest’uomo come sovvertitore del popolo; ed ecco, dopo averlo in presenza vostra esaminato, non ho trovato in lui alcuna delle colpe di cui l’accusate;   
<br /><span class="verse" id="15">15 </span>e neppure Erode, poiché egli l’ha rimandato a noi; ed ecco, egli non ha fatto nulla che sia degno di morte.   
<br /><span class="verse" id="16">16 </span>Io dunque, dopo averlo castigato, lo libererò.   
<br /><span class="verse" id="17">17 </span> Or egli era in obbligo di liberar loro un carcerato in occasion della festa. 
<br /><span class="verse" id="18">18 </span>Ma essi gridarono tutti insieme: Fa’ morir costui, e liberaci Barabba!   
<br /><span class="verse" id="19">19 </span>(Barabba era stato messo in prigione a motivo di una sedizione avvenuta in città e di un omicidio).   
<br /><span class="verse" id="20">20 </span>E Pilato da capo parlò loro, desiderando liberar Gesù;   
<br /><span class="verse" id="21">21 </span>ma essi gridavano: Crocifiggilo, crocifiggilo!   
<br /><span class="verse" id="22">22 </span>E per la terza volta egli disse loro: Ma che male ha egli fatto? Io non ho trovato nulla in lui, che meriti la morte. Io dunque, dopo averlo castigato, lo libererò.   
<br /><span class="verse" id="23">23 </span>Ma essi insistevano con gran grida, chiedendo che fosse crocifisso; e le loro grida finirono con avere il sopravvento.   
<br /><span class="verse" id="24">24 </span>E Pilato sentenziò che fosse fatto quello che domandavano.   
<br /><span class="verse" id="25">25 </span>E liberò colui che era stato messo in prigione per sedizione ed omicidio, e che essi aveano richiesto; ma abbandonò Gesù alla loro volontà.   
<br /><span class="verse" id="26">26 </span>E mentre lo menavan via, presero un certo Simon, cireneo, che veniva dalla campagna, e gli misero addosso la croce, perché la portasse dietro a Gesù.   
<br /><span class="verse" id="27">27 </span>Or lo seguiva una gran moltitudine di popolo e di donne che facean cordoglio e lamento per lui.   
<br /><span class="verse" id="28">28 </span>Ma Gesù, voltatosi verso di loro, disse: Figliuole di Gerusalemme, non piangete per me, ma piangete per voi stesse e per i vostri figliuoli.   
<br /><span class="verse" id="29">29 </span>Perché ecco, vengono i giorni ne’ quali si dirà: Beate le sterili, e i seni che non han partorito, e le mammelle che non hanno allattato.   
<br /><span class="verse" id="30">30 </span>Allora prenderanno a dire ai monti: Cadeteci addosso; ed ai colli: Copriteci.   
<br /><span class="verse" id="31">31 </span>Poiché se fan queste cose al legno verde, che sarà egli fatto al secco?   
<br /><span class="verse" id="32">32 </span>Or due altri, due malfattori, eran menati con lui per esser fatti morire.   
<br /><span class="verse" id="33">33 </span>E quando furon giunti al luogo detto "il Teschio", crocifissero quivi lui e i malfattori, l’uno a destra e l’altro a sinistra.   
<br /><span class="verse" id="34">34 </span>E Gesù diceva: Padre, perdona loro, perché non sanno quello che fanno. Poi, fatte delle parti delle sue vesti, trassero a sorte.   
<br /><span class="verse" id="35">35 </span>E il popolo stava a guardare. E anche i magistrati si facean beffe di lui, dicendo: Ha salvato altri, salvi se stesso, se è il Cristo, l’Eletto di Dio!   
<br /><span class="verse" id="36">36 </span>E i soldati pure lo schernivano, accostandosi, presentandogli dell’aceto e dicendo:   
<br /><span class="verse" id="37">37 </span>Se tu sei il re de’ Giudei, salva te stesso!   
<br /><span class="verse" id="38">38 </span>E v’era anche questa iscrizione sopra il suo capo: QUESTO È IL RE DEI GIUDEI.   
<br /><span class="verse" id="39">39 </span>E uno de’ malfattori appesi lo ingiuriava, dicendo: Non se’ tu il Cristo? Salva te stesso e noi!   
<br /><span class="verse" id="40">40 </span>Ma l’altro, rispondendo, lo sgridava e diceva: Non hai tu nemmeno timor di Dio, tu che ti trovi nel medesimo supplizio?   
<br /><span class="verse" id="41">41 </span>E per noi è cosa giusta, perché riceviamo la condegna pena de’ nostri fatti; ma questi non ha fatto nulla di male.   
<br /><span class="verse" id="42">42 </span>E diceva: Gesù, ricordati di me quando sarai venuto nel tuo regno!   
<br /><span class="verse" id="43">43 </span>E Gesù gli disse: Io ti dico in verità che oggi tu sarai meco in paradiso.   
<br /><span class="verse" id="44">44 </span>Ora era circa l’ora sesta, e si fecero tenebre per tutto il paese, fino all’ora nona, essendosi oscurato il sole.   
<br /><span class="verse" id="45">45 </span>La cortina del tempio si squarciò pel mezzo.   
<br /><span class="verse" id="46">46 </span>E Gesù, gridando con gran voce, disse: Padre, nelle tue mani rimetto lo spirito mio. E detto questo spirò.   
<br /><span class="verse" id="47">47 </span>E il centurione, veduto ciò che era accaduto, glorificava Iddio dicendo: Veramente, quest’uomo era giusto.   
<br /><span class="verse" id="48">48 </span>E tutte le turbe che si erano raunate a questo spettacolo, vedute le cose che erano successe, se ne tornavano battendosi il petto.   
<br /><span class="verse" id="49">49 </span>Ma tutti i suoi conoscenti e le donne che lo aveano accompagnato dalla Galilea, stavano a guardare queste cose da lontano.   
<br /><span class="verse" id="50">50 </span>Ed ecco un uomo per nome Giuseppe, che era consigliere, uomo dabbene e giusto,   
<br /><span class="verse" id="51">51 </span>il quale non avea consentito alla deliberazione e all’operato degli altri, ed era da Arimatea, città de’ Giudei, e aspettava il regno di Dio,   
<br /><span class="verse" id="52">52 </span>venne a Pilato e chiese il corpo di Gesù.   
<br /><span class="verse" id="53">53 </span>E trattolo giù di croce, lo involse in un panno lino e lo pose in una tomba scavata nella roccia, dove niuno era ancora stato posto.   
<br /><span class="verse" id="54">54 </span>Era il giorno della Preparazione, e stava per cominciare il sabato.   
<br /><span class="verse" id="55">55 </span>E le donne che eran venute con Gesù dalla Galilea, avendo seguito Giuseppe, guardarono la tomba, e come v’era stato posto il corpo di Gesù.   
<br /><span class="verse" id="56">56 </span>Poi, essendosene tornate, prepararono aromi ed olî odoriferi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
