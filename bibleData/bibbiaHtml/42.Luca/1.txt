<!doctype html>
<html lang="it">
<head>
<meta http-equiv="Content-Type" content="text/html; charset=UTF-8" />
<title>Annunzio della nascita di Giovani - Vangelio di Luca, capitolo 1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luca</h1>
 <p class="ym-noprint">  
<span class="chapread">1</span> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Capitolo 1 </h3>
<!--... the Word of God:--><span class="dimver"> 
</span>
<p><span class="verse" id="1">1 </span> Poiché molti hanno intrapreso ad ordinare una narrazione de’ fatti che si son compiuti tra noi,    
<br /><span class="verse" id="2"> 2 </span>secondo che ce li hanno tramandati quelli che da principio ne furono testimoni oculari e che divennero ministri della Parola,   
<br /><span class="verse" id="3">3 </span>è parso bene anche, a me dopo essermi accuratamente informato d’ogni cosa dall’origine, di scrivertene per ordine, o eccellentissimo Teofilo,   
<br /><span class="verse" id="4">4 </span>affinché tu riconosca la certezza delle cose che ti sono state insegnate.   
<br /><span class="verse" id="5">5 </span>Ai dì d’Erode, re della Giudea, v’era un certo sacerdote di nome Zaccaria, della muta di Abia; e sua moglie era delle figliuole d’Aronne e si chiamava Elisabetta.   
<br /><span class="verse" id="6">6 </span>Or erano ambedue giusti nel cospetto di Dio, camminando irreprensibili in tutti i comandamenti e precetti del Signore.   
<br /><span class="verse" id="7">7 </span>E non aveano figliuoli perché Elisabetta era sterile, ed erano ambedue avanzati in età.   
<br /><span class="verse" id="8">8 </span>Or avvenne che esercitando Zaccaria il sacerdozio dinanzi a Dio nell’ordine della sua muta,   
<br /><span class="verse" id="9">9 </span>secondo l’usanza del sacerdozio, gli toccò a sorte d’entrar nel tempio del Signore per offrirvi il profumo;   
<br /><span class="verse" id="10">10 </span>e tutta la moltitudine del popolo stava di fuori in preghiera nell’ora del profumo.   
<br /><span class="verse" id="11">11 </span>E gli apparve un angelo del Signore, ritto alla destra dell’altare de’ profumi.   
<br /><span class="verse" id="12">12 </span>E Zaccaria, vedutolo, fu turbato e preso da spavento.   
<br /><span class="verse" id="13">13 </span>Ma l’angelo gli disse: Non temere, Zaccaria, perché la tua preghiera è stata esaudita; e tua moglie Elisabetta ti partorirà un figliuolo, al quale porrai nome Giovanni.   
<br /><span class="verse" id="14">14 </span>E tu ne avrai gioia ed allegrezza, e molti si rallegreranno per la sua nascita.   
<br /><span class="verse" id="15">15 </span>Poiché sarà grande nel cospetto del Signore; non berrà né vino né cervogia, e sarà ripieno dello Spirito Santo fin dal seno di sua madre,   
<br /><span class="verse" id="16">16 </span>e convertirà molti de’ figliuoli d’Israele al Signore Iddio loro;   
<br /><span class="verse" id="17">17 </span>ed egli andrà innanzi a lui con lo spirito e con la potenza d’Elia, per volgere i cuori de’ padri ai figliuoli e i ribelli alla saviezza de’ giusti, affin di preparare al Signore un popolo ben disposto.   
<br /><span class="verse" id="18">18 </span>E Zaccaria disse all’angelo: A che conoscerò io questo? Perch’io son vecchio e mia moglie è avanti nell’età.   
<br /><span class="verse" id="19">19 </span>E l’angelo, rispondendo, gli disse: Io son Gabriele che sto davanti a Dio; e sono stato mandato a parlarti e recarti questa buona notizia.   
<br /><span class="verse" id="20">20 </span>Ed ecco, tu sarai muto, e non potrai parlare fino al giorno che queste cose avverranno, perché non hai creduto alle mie parole che si adempiranno a suo tempo.   
<br /><span class="verse" id="21">21 </span>Il popolo intanto stava aspettando Zaccaria, e si maravigliava che s’indugiasse tanto nel tempio.   
<br /><span class="verse" id="22">22 </span>Ma quando fu uscito, non potea parlar loro; e capirono che aveva avuto una visione nel tempio; ed egli faceva loro dei segni e rimase muto.   
<br /><span class="verse" id="23">23 </span>E quando furon compiuti i giorni del suo ministerio, egli se ne andò a casa sua.   
<br /><span class="verse" id="24">24 </span>Or dopo que’ giorni, Elisabetta sua moglie rimase incinta; e si tenne nascosta per cinque mesi, dicendo:   
<br /><span class="verse" id="25">25 </span>Ecco quel che il Signore ha fatto per me ne’ giorni nei quali ha rivolto a me lo sguardo per togliere il mio vituperio fra gli uomini.   
<br /><span class="verse" id="26">26 </span>Al sesto mese l’angelo Gabriele fu mandato da Dio in una città di Galilea detta Nazaret   
<br /><span class="verse" id="27">27 </span>ad una vergine fidanzata ad un uomo chiamato Giuseppe, della casa di Davide; e il nome della vergine era Maria.   
<br /><span class="verse" id="28">28 </span>E l’angelo, entrato da lei, disse: Ti saluto, o favorita dalla grazia; il Signore è teco.   
<br /><span class="verse" id="29">29 </span>Ed ella fu turbata a questa parola, e si domandava che cosa volesse dire un tal saluto.   
<br /><span class="verse" id="30">30 </span>E l’angelo le disse: Non temere, Maria, perché hai trovato grazia presso Dio.   
<br /><span class="verse" id="31">31 </span>Ed ecco tu concepirai nel seno e partorirai un figliuolo e gli porrai nome Gesù.   
<br /><span class="verse" id="32">32 </span>Questi sarà grande, e sarà chiamato Figliuol dell’Altissimo, e il Signore Iddio gli darà il trono di Davide suo padre,   
<br /><span class="verse" id="33">33 </span>ed egli regnerà sulla casa di Giacobbe in eterno, e il suo regno non avrà mai fine.   
<br /><span class="verse" id="34">34 </span>E Maria disse all’angelo: Come avverrà questo, poiché non conosco uomo?   
<br /><span class="verse" id="35">35 </span>E l’angelo, rispondendo, le disse: Lo Spirito Santo verrà su di te e la potenza dell’Altissimo ti coprirà dell’ombra sua; perciò ancora il santo che nascerà, sarà chiamato Figliuolo di Dio.   
<br /><span class="verse" id="36">36 </span>Ed ecco, Elisabetta, tua parente, ha concepito anche lei un figliuolo nella sua vecchiaia; e questo è il sesto mese per lei, ch’era chiamata sterile;   
<br /><span class="verse" id="37">37 </span>poiché nessuna parola di Dio rimarrà inefficace.   
<br /><span class="verse" id="38">38 </span>E Maria disse: Ecco, io son l’ancella del Signore; siami fatto secondo la tua parola. E l’angelo si partì da lei.   
<br /><span class="verse" id="39">39 </span>In que’ giorni Maria si levò e se ne andò in fretta nella regione montuosa, in una città di Giuda,   
<br /><span class="verse" id="40">40 </span>ed entrò in casa di Zaccaria e salutò Elisabetta.   
<br /><span class="verse" id="41">41 </span>E avvenne che come Elisabetta ebbe udito il saluto di Maria, il bambino le balzò nel seno; ed Elisabetta fu ripiena di Spirito Santo,   
<br /><span class="verse" id="42">42 </span>e a gran voce esclamò: Benedetta sei tu fra le donne, e benedetto è il frutto del tuo seno!   
<br /><span class="verse" id="43">43 </span>E come mai m’è dato che la madre del mio Signore venga da me?   
<br /><span class="verse" id="44">44 </span>Poiché ecco, non appena la voce del tuo saluto m’è giunta agli orecchi, il bambino m’è per giubilo balzato nel seno.   
<br /><span class="verse" id="45">45 </span>E beata è colei che ha creduto, perché le cose dettele da parte del Signore, avranno compimento.   
<br /><span class="verse" id="46">46 </span>E Maria disse: L’anima mia magnifica il Signore,   
<br /><span class="verse" id="47">47 </span>e lo spirito mio esulta in Dio mio Salvatore,   
<br /><span class="verse" id="48">48 </span>poich’egli ha riguardato alla bassezza della sua ancella. Perché ecco, d’ora innanzi tutte le età mi chiameranno beata,   
<br /><span class="verse" id="49">49 </span>poiché il Potente mi ha fatto grandi cose. Santo è il suo nome;   
<br /><span class="verse" id="50">50 </span>e la sua misericordia è d’età in età per quelli che lo temono.   
<br /><span class="verse" id="51">51 </span>Egli ha operato potentemente col suo braccio; ha disperso quelli ch’erano superbi ne’ pensieri del cuor loro;   
<br /><span class="verse" id="52">52 </span>ha tratto giù dai troni i potenti, ed ha innalzato gli umili;   
<br /><span class="verse" id="53">53 </span>ha ricolmato di beni i famelici, e ha rimandati a vuoto i ricchi.   
<br /><span class="verse" id="54">54 </span>Ha soccorso Israele, suo servitore, ricordandosi della misericordia   
<br /><span class="verse" id="55">55 </span>di cui avea parlato ai nostri padri, verso Abramo e verso la sua progenie in perpetuo’.   
<br /><span class="verse" id="56">56 </span>E Maria rimase con Elisabetta circa tre mesi; poi se ne tornò a casa sua.   
<br /><span class="verse" id="57">57 </span>Or compiutosi per Elisabetta il tempo di partorire, diè alla luce un figliuolo.   
<br /><span class="verse" id="58">58 </span>E i suoi vicini e i parenti udirono che il Signore avea magnificata la sua misericordia verso di lei, e se ne rallegravano con essa.   
<br /><span class="verse" id="59">59 </span>Ed ecco che nell’ottavo giorno vennero a circoncidere il bambino, e lo chiamavano Zaccaria dal nome di suo padre.   
<br /><span class="verse" id="60">60 </span>Allora sua madre prese a parlare e disse: No, sarà invece chiamato Giovanni.   
<br /><span class="verse" id="61">61 </span>Ed essi le dissero: Non v’è alcuno nel tuo parentado che porti questo nome.   
<br /><span class="verse" id="62">62 </span>E per cenni domandavano al padre come voleva che fosse chiamato.   
<br /><span class="verse" id="63">63 </span>Ed egli, chiesta una tavoletta, scrisse così: Il suo nome è Giovanni. E tutti si maravigliarono.   
<br /><span class="verse" id="64">64 </span>In quell’istante la sua bocca fu aperta e la sua lingua sciolta, ed egli parlava benedicendo Iddio.   
<br /><span class="verse" id="65">65 </span>E tutti i lor vicini furon presi da timore; e tutte queste cose si divulgavano per tutta la regione montuosa della Giudea.   
<br /><span class="verse" id="66">66 </span>E tutti quelli che le udirono, le serbarono in cuor loro e diceano: Che sarà mai questo bambino? Perché la mano del Signore era con lui.   
<br /><span class="verse" id="67">67 </span>E Zaccaria, suo padre, fu ripieno dello Spirito Santo, e profetò, dicendo:   
<br /><span class="verse" id="68">68 </span>Benedetto sia il Signore, l’Iddio d’Israele, perché ha visitato e riscattato il suo popolo,   
<br /><span class="verse" id="69">69 </span>e ci ha suscitato un potente salvatore nella casa di Davide suo servitore   
<br /><span class="verse" id="70">70 </span>(come avea promesso ab antico per bocca de’ suoi profeti);   
<br /><span class="verse" id="71">71 </span>uno che ci salverà da’ nostri nemici e dalle mani di tutti quelli che ci odiano.   
<br /><span class="verse" id="72">72 </span>Egli usa così misericordia verso i nostri padri e si ricorda del suo santo patto,   
<br /><span class="verse" id="73">73 </span>del giuramento che fece ad Abramo nostro padre,   
<br /><span class="verse" id="74">74 </span>affine di concederci che, liberati dalla mano dei nostri nemici, gli servissimo senza paura,   
<br /><span class="verse" id="75">75 </span>in santità e giustizia, nel suo cospetto, tutti i giorni della nostra vita.   
<br /><span class="verse" id="76">76 </span>E tu, piccol fanciullo, sarai chiamato profeta dell’Altissimo, perché andrai davanti alla faccia del Signore per preparar le sue vie,   
<br /><span class="verse" id="77">77 </span>per dare al suo popolo conoscenza della salvezza mediante la remissione de’ loro peccati,   
<br /><span class="verse" id="78">78 </span>dovuta alle viscere di misericordia del nostro Dio, per le quali l’Aurora dall’alto ci visiterà   
<br /><span class="verse" id="79">79 </span>per risplendere su quelli che giacciono in tenebre ed ombra di morte, per guidare i nostri passi verso la via della pace.   
<br /><span class="verse" id="80">80 </span>Or il bambino cresceva e si fortificava in ispirito; e stette ne’ deserti fino al giorno in cui dovea manifestarsi ad Israele.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
