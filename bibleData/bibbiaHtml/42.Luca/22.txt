<!doctype html>
<html lang="it">
<head>
<meta http-equiv="Content-Type" content="text/html; charset=UTF-8" />
<title>Vangelio di Luca, capitolo 22 Giuda tradisce Gesù. La Cena del signore. Chi é il più importante </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luca</h1>
 <p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>  
<span class="chapread">22</span> 
<a href="23.htm#0" class="chap">23</a> 
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Capitolo 22 </h3>
<!--... the Word of God:--><span class="dimver"> 
</span>
<p><span class="verse" id="1">1 </span> Or la festa degli azzimi, detta la Pasqua, s’avvicinava;    
<br /><span class="verse" id="2"> 2 </span>e i capi sacerdoti e gli scribi cercavano il modo di farlo morire, perché temevano il popolo.   
<br /><span class="verse" id="3">3 </span>E Satana entrò in Giuda, chiamato Iscariota, che era del numero de’ dodici.   
<br /><span class="verse" id="4">4 </span>Ed egli andò a conferire coi capi sacerdoti e i capitani sul come lo darebbe loro nelle mani.   
<br /><span class="verse" id="5">5 </span>Ed essi se ne rallegrarono e pattuirono di dargli del denaro.   
<br /><span class="verse" id="6">6 </span>Ed egli prese l’impegno, e cercava l’opportunità di farlo di nascosto alla folla.   
<br /><span class="verse" id="7">7 </span>Or venne il giorno degli azzimi, nel quale si dovea sacrificar la pasqua.   
<br /><span class="verse" id="8">8 </span>E Gesù mandò Pietro e Giovanni, dicendo: Andate a prepararci la pasqua, affinché la mangiamo.   
<br /><span class="verse" id="9">9 </span>Ed essi gli dissero: Dove vuoi che la prepariamo?   
<br /><span class="verse" id="10">10 </span>Ed egli disse loro: Ecco, quando sarete entrati nella città, vi verrà incontro un uomo che porterà una brocca d’acqua; seguitelo nella casa dov’egli entrerà.   
<br /><span class="verse" id="11">11 </span>E dite al padron di casa: Il Maestro ti manda a dire: Dov’è la stanza nella quale mangerò la pasqua co’ miei discepoli?   
<br /><span class="verse" id="12">12 </span>Ed egli vi mostrerà di sopra una gran sala ammobiliata; quivi apparecchiate.   
<br /><span class="verse" id="13">13 </span>Ed essi andarono e trovaron com’egli avea lor detto, e prepararon la pasqua.   
<br /><span class="verse" id="14">14 </span>E quando l’ora fu venuta, egli si mise a tavola, e gli apostoli con lui.   
<br /><span class="verse" id="15">15 </span>Ed egli disse loro: Ho grandemente desiderato di mangiar questa pasqua con voi, prima ch’io soffra;   
<br /><span class="verse" id="16">16 </span>poiché io vi dico che non la mangerò più finché sia compiuta nel regno di Dio.   
<br /><span class="verse" id="17">17 </span>E avendo preso un calice, rese grazie e disse: Prendete questo e distribuitelo fra voi;   
<br /><span class="verse" id="18">18 </span>perché io vi dico che oramai non berrò più del frutto della vigna, finché sia venuto il regno di Dio.   
<br /><span class="verse" id="19">19 </span>Poi, avendo preso del pane, rese grazie e lo ruppe e lo diede loro, dicendo: Questo è il mio corpo il quale è dato per voi: fate questo in memoria di me.   
<br /><span class="verse" id="20">20 </span>Parimente ancora, dopo aver cenato, dette loro il calice dicendo: Questo calice è il nuovo patto nel mio sangue, il quale è sparso per voi.   
<br /><span class="verse" id="21">21 </span>Del resto, ecco, la mano di colui che mi tradisce è meco a tavola.   
<br /><span class="verse" id="22">22 </span>Poiché il Figliuol dell’uomo, certo, se ne va, secondo che è determinato; ma guai a quell’uomo dal quale è tradito!   
<br /><span class="verse" id="23">23 </span>Ed essi cominciarono a domandarsi gli uni gli altri chi sarebbe mai quel di loro che farebbe questo.   
<br /><span class="verse" id="24">24 </span>Nacque poi anche una contesa fra loro per sapere chi di loro fosse reputato il maggiore.   
<br /><span class="verse" id="25">25 </span>Ma egli disse loro: I re delle nazioni le signoreggiano, e quelli che hanno autorità su di esse, son chiamati benefattori.   
<br /><span class="verse" id="26">26 </span>Ma tra voi non ha da esser così; anzi, il maggiore fra voi sia come il minore, e chi governa come colui che serve.   
<br /><span class="verse" id="27">27 </span>Poiché, chi è maggiore, colui che è a tavola oppur colui che serve? Non è forse colui che è a tavola? Ma io sono in mezzo a voi come colui che serve.   
<br /><span class="verse" id="28">28 </span>Or voi siete quelli che avete perseverato meco nelle mie prove;   
<br /><span class="verse" id="29">29 </span>e io dispongo che vi sia dato un regno, come il Padre mio ha disposto che fosse dato a me,   
<br /><span class="verse" id="30">30 </span>affinché mangiate e beviate alla mia tavola nel mio regno, e sediate su troni, giudicando le dodici tribù d’Israele.   
<br /><span class="verse" id="31">31 </span>Simone, Simone, ecco, Satana ha chiesto di vagliarvi come si vaglia il grano;   
<br /><span class="verse" id="32">32 </span>ma io ho pregato per te affinché la tua fede non venga meno; e tu, quando sarai convertito, conferma i tuoi fratelli.   
<br /><span class="verse" id="33">33 </span>Ma egli gli disse: Signore, con te son pronto ad andare e in prigione e alla morte.   
<br /><span class="verse" id="34">34 </span>E Gesù: Pietro, io ti dico che oggi il gallo non canterà, prima che tu abbia negato tre volte di conoscermi.   
<br /><span class="verse" id="35">35 </span>Poi disse loro: Quando vi mandai senza borsa, senza sacca da viaggio e senza calzari, vi mancò mai niente? Ed essi risposero: Niente. Ed egli disse loro:   
<br /><span class="verse" id="36">36 </span>Ma ora, chi ha una borsa la prenda; e parimente una sacca; e chi non ha spada, venda il mantello e ne compri una.   
<br /><span class="verse" id="37">37 </span>Poiché io vi dico che questo che è scritto deve esser adempito in me: Ed egli è stato annoverato tra i malfattori. Infatti, le cose che si riferiscono a me, stanno per compiersi.   
<br /><span class="verse" id="38">38 </span>Ed essi dissero: Signore, ecco qui due spade! Ma egli disse loro: Basta!   
<br /><span class="verse" id="39">39 </span>Poi, essendo uscito, andò, secondo il suo solito, al monte degli Ulivi; e anche i discepoli lo seguirono.   
<br /><span class="verse" id="40">40 </span>E giunto che fu sul luogo, disse loro: Pregate, chiedendo di non entrare in tentazione.   
<br /><span class="verse" id="41">41 </span>Ed egli si staccò da loro circa un tiro di sasso; e postosi in ginocchio pregava, dicendo:   
<br /><span class="verse" id="42">42 </span>Padre, se tu vuoi, allontana da me questo calice! Però, non la mia volontà, ma la tua sia fatta.   
<br /><span class="verse" id="43">43 </span>E un angelo gli apparve dal cielo a confortarlo.   
<br /><span class="verse" id="44">44 </span>Ed essendo in agonia, egli pregava vie più intensamente; e il suo sudore divenne come grosse gocce di sangue che cadeano in terra.   
<br /><span class="verse" id="45">45 </span>E alzatosi dall’orazione, venne ai discepoli e li trovò che dormivano di tristezza,   
<br /><span class="verse" id="46">46 </span>e disse loro: Perché dormite? Alzatevi e pregate, affinché non entriate in tentazione.   
<br /><span class="verse" id="47">47 </span>Mentre parlava ancora, ecco una turba; e colui che si chiamava Giuda, uno dei dodici, la precedeva, e si accostò a Gesù per baciarlo.   
<br /><span class="verse" id="48">48 </span>Ma Gesù gli disse: Giuda, tradisci tu il Figliuol dell’uomo con un bacio?   
<br /><span class="verse" id="49">49 </span>E quelli ch’eran con lui, vedendo quel che stava per succedere, dissero: Signore, percoterem noi con la spada?   
<br /><span class="verse" id="50">50 </span>E uno di loro percosse il servitore del sommo sacerdote, e gli spiccò l’orecchio destro.   
<br /><span class="verse" id="51">51 </span>Ma Gesù rivolse loro la parola e disse: Lasciate, basta! E toccato l’orecchio di colui, lo guarì.   
<br /><span class="verse" id="52">52 </span>E Gesù disse ai capi sacerdoti e ai capitani del tempio e agli anziani che eran venuti contro a lui: Voi siete usciti con spade e bastoni, come contro a un ladrone;   
<br /><span class="verse" id="53">53 </span>mentre ero ogni giorno con voi nel tempio, non mi avete mai messe le mani addosso; ma questa è l’ora vostra e la potestà delle tenebre.   
<br /><span class="verse" id="54">54 </span>E presolo, lo menaron via e lo condussero dentro la casa del sommo sacerdote; e Pietro seguiva da lontano.   
<br /><span class="verse" id="55">55 </span>E avendo essi acceso un fuoco in mezzo alla corte ed essendosi posti a sedere insieme, Pietro si sedette in mezzo a loro.   
<br /><span class="verse" id="56">56 </span>E una certa serva, vedutolo sedere presso il fuoco, e avendolo guardato fisso, disse: Anche costui era con lui.   
<br /><span class="verse" id="57">57 </span>Ma egli negò, dicendo: Donna, io non lo conosco.   
<br /><span class="verse" id="58">58 </span>E poco dopo, un altro, vedutolo, disse: Anche tu sei di quelli. Ma Pietro rispose: O uomo, non lo sono.   
<br /><span class="verse" id="59">59 </span>E trascorsa circa un’ora, un altro affermava lo stesso, dicendo: Certo, anche costui era con lui, poich’egli è Galileo.   
<br /><span class="verse" id="60">60 </span>Ma Pietro disse: O uomo, io non so quel che tu ti dica. E subito, mentr’egli parlava ancora, il gallo cantò.   
<br /><span class="verse" id="61">61 </span>E il Signore, voltatosi, riguardò Pietro; e Pietro si ricordò della parola del Signore com’ei gli avea detto: Prima che il gallo canti oggi, tu mi rinnegherai tre volte.   
<br /><span class="verse" id="62">62 </span>E uscito fuori pianse amaramente.   
<br /><span class="verse" id="63">63 </span>E gli uomini che tenevano Gesù, lo schernivano percuotendolo;   
<br /><span class="verse" id="64">64 </span>e avendolo bendato gli domandavano: Indovina, profeta, chi t’ha percosso?   
<br /><span class="verse" id="65">65 </span>E molte altre cose dicevano contro a lui, bestemmiando.   
<br /><span class="verse" id="66">66 </span>E come fu giorno, gli anziani del popolo, i capi sacerdoti e gli scribi si radunarono, e lo menarono nel loro Sinedrio, dicendo:   
<br /><span class="verse" id="67">67 </span>Se tu sei il Cristo, diccelo. Ma egli disse loro: Se ve lo dicessi, non credereste;   
<br /><span class="verse" id="68">68 </span>e se io vi facessi delle domande, non rispondereste.   
<br /><span class="verse" id="69">69 </span>Ma da ora innanzi il Figliuol dell’uomo sarà seduto alla destra della potenza di Dio.   
<br /><span class="verse" id="70">70 </span>E tutti dissero: Sei tu dunque il Figliuol di Dio? Ed egli rispose loro: Voi lo dite, poiché io lo sono.   
<br /><span class="verse" id="71">71 </span>E quelli dissero: Che bisogno abbiamo ancora di testimonianza? Noi stessi l’abbiamo udito dalla sua propria bocca.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
