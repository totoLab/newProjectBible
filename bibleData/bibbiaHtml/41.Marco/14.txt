<!doctype html>
<html lang="it">
<head>
<meta http-equiv="Content-Type" content="text/html; charset=UTF-8" />
<title>Vangelio secondo S. Marco, Capitolo  14 I capi degli Ebrei vogliono acidere Gesù </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marco</h1>
 <p class="ym-noprint">  
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>  
<span class="chapread">14</span> 
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Capitolo 14 </h3>
<!--... the Word of God:--><span class="dimver"> 
</span>
<p><span class="verse" id="1">1 </span> Ora, due giorni dopo, era la pasqua e gli azzimi; e i capi sacerdoti e gli scribi cercavano il modo di pigliar Gesù con inganno ed ucciderlo;    
<br /><span class="verse" id="2">2 </span>perché dicevano: Non lo facciamo durante la festa, che talora non vi sia qualche tumulto del popolo.   
<br /><span class="verse" id="3">3 </span>Ed essendo egli in Betania, nella casa di Simone il lebbroso, mentre era a tavola, venne una donna che aveva un alabastro d’olio odorifero di nardo schietto, di gran prezzo; e rotto l’alabastro, glielo versò sul capo.   
<br /><span class="verse" id="4">4 </span>E alcuni, sdegnatisi, dicevano fra loro: Perché s’è fatta questa perdita dell’olio?   
<br /><span class="verse" id="5">5 </span>Questo olio si sarebbe potuto vendere più di trecento danari e darli ai poveri. E fremevano contro a lei.   
<br /><span class="verse" id="6">6 </span>Ma Gesù disse: Lasciatela stare! Perché le date noia? Ella ha fatto un’azione buona inverso me.   
<br /><span class="verse" id="7">7 </span>Poiché i poveri li avete sempre con voi; e quando vogliate, potete far loro del bene; ma me non mi avete sempre.   
<br /><span class="verse" id="8">8 </span>Ella ha fatto ciò che per lei si poteva; ha anticipato d’ungere il mio corpo per la sepoltura.   
<br /><span class="verse" id="9">9 </span>E in verità io vi dico che per tutto il mondo, dovunque sarà predicato l’evangelo, anche quello che costei ha fatto sarà raccontato, in memoria di lei.   
<br /><span class="verse" id="10">10 </span>E Giuda Iscariot, uno dei dodici, andò dai capi sacerdoti per darglielo nelle mani.   
<br /><span class="verse" id="11">11 </span>Ed essi, uditolo, si rallegrarono e promisero di dargli del danaro. Ed egli cercava il modo opportuno di tradirlo.   
<br /><span class="verse" id="12">12 </span>E il primo giorno degli azzimi, quando si sacrificava la pasqua, i suoi discepoli gli dissero: Dove vuoi che andiamo ad apparecchiarti da mangiar la pasqua?   
<br /><span class="verse" id="13">13 </span>Ed egli mandò due de’ suoi discepoli, e disse loro: Andate nella città, e vi verrà incontro un uomo che porterà una brocca d’acqua; seguitelo;   
<br /><span class="verse" id="14">14 </span>e dove sarà entrato, dite al padron di casa: Il Maestro dice: Dov’è la mia stanza da mangiarvi la pasqua coi miei discepoli?   
<br /><span class="verse" id="15">15 </span>Ed egli vi mostrerà di sopra una gran sala ammobiliata e pronta; quivi apparecchiate per noi.   
<br /><span class="verse" id="16">16 </span>E i discepoli andarono e giunsero nella città e trovarono come egli avea lor detto, e apparecchiarono la pasqua.   
<br /><span class="verse" id="17">17 </span>E quando fu sera Gesù venne co’ dodici.   
<br /><span class="verse" id="18">18 </span>E mentre erano a tavola e mangiavano, Gesù disse: In verità io vi dico che uno di voi, il quale mangia meco, mi tradirà.   
<br /><span class="verse" id="19">19 </span>Essi cominciarono ad attristarsi e a dirgli ad uno ad uno: Sono io desso?   
<br /><span class="verse" id="20">20 </span>Ed egli disse loro: È uno dei dodici, che intinge meco nel piatto.   
<br /><span class="verse" id="21">21 </span>Certo il Figliuol dell’uomo se ne va, com’è scritto di lui; ma guai a quell’uomo per cui il Figliuol dell’uomo è tradito! Ben sarebbe per quell’uomo di non esser nato!   
<br /><span class="verse" id="22">22 </span>E mentre mangiavano, Gesù prese del pane; e fatta la benedizione, lo ruppe e lo diede loro e disse: Prendete, questo è il mio corpo.   
<br /><span class="verse" id="23">23 </span>Poi, preso un calice e rese grazie, lo diede loro, e tutti ne bevvero.   
<br /><span class="verse" id="24">24 </span>E disse loro: Questo è il mio sangue, il sangue del patto, il quale è sparso per molti.   
<br /><span class="verse" id="25">25 </span>In verità io vi dico che non berrò più del frutto della vigna fino a quel giorno che lo berrò nuovo nel regno di Dio.   
<br /><span class="verse" id="26">26 </span>E dopo ch’ebbero cantato l’inno, uscirono per andare al monte degli Ulivi.   
<br /><span class="verse" id="27">27 </span>E Gesù disse loro: Voi tutti sarete scandalizzati; perché è scritto: Io percoterò il pastore e le pecore saranno disperse.   
<br /><span class="verse" id="28">28 </span>Ma dopo che sarò risuscitato, vi precederò in Galilea.   
<br /><span class="verse" id="29">29 </span>Ma Pietro gli disse: Quand’anche tutti fossero scandalizzati, io però non lo sarò.   
<br /><span class="verse" id="30">30 </span>E Gesù gli disse: In verità io ti dico che tu, oggi, in questa stessa notte, avanti che il gallo abbia cantato due volte, mi rinnegherai tre volte.   
<br /><span class="verse" id="31">31 </span>Ma egli vie più fermamente diceva: Quantunque mi convenisse morir teco non però ti rinnegherò. E lo stesso dicevano pure tutti gli altri.   
<br /><span class="verse" id="32">32 </span>Poi vennero in un podere detto Getsemani; ed egli disse ai suoi discepoli: Sedete qui finché io abbia pregato.   
<br /><span class="verse" id="33">33 </span>E prese seco Pietro e Giacomo e Giovanni e cominciò ad essere spaventato ed angosciato.   
<br /><span class="verse" id="34">34 </span>E disse loro: L’anima mia è oppressa da tristezza mortale; rimanete qui e vegliate.   
<br /><span class="verse" id="35">35 </span>E andato un poco innanzi, si gettò a terra; e pregava che, se fosse possibile, quell’ora passasse oltre da lui.   
<br /><span class="verse" id="36">36 </span>E diceva: Abba, Padre! ogni cosa ti è possibile; allontana da me questo calice! Ma pure, non quello che io voglio, ma quello che tu vuoi.   
<br /><span class="verse" id="37">37 </span>E venne, e li trovò che dormivano, e disse a Pietro: Simone, dormi tu? non sei stato capace di vegliare un’ora sola?   
<br /><span class="verse" id="38">38 </span>Vegliate e pregate, affinché non cadiate in tentazione; ben è lo spirito pronto, ma la carne è debole.   
<br /><span class="verse" id="39">39 </span>E di nuovo andò e pregò, dicendo le medesime parole.   
<br /><span class="verse" id="40">40 </span>E tornato di nuovo, li trovò che dormivano perché gli occhi loro erano aggravati; e non sapevano che rispondergli.   
<br /><span class="verse" id="41">41 </span>E venne la terza volta, e disse loro: Dormite pure oramai, e riposatevi! Basta! L’ora è venuta: ecco, il Figliuol dell’uomo è dato nelle mani dei peccatori.   
<br /><span class="verse" id="42">42 </span>Levatevi, andiamo; ecco, colui che mi tradisce, è vicino.   
<br /><span class="verse" id="43">43 </span>E in quell’istante, mentr’egli parlava ancora, arrivò Giuda, l’uno de’ dodici, e con lui una gran turba con ispade e bastoni, da parte de’ capi sacerdoti, degli scribi e degli anziani.   
<br /><span class="verse" id="44">44 </span>Or colui che lo tradiva, avea dato loro un segnale, dicendo: Colui che bacerò è desso; pigliatelo e menatelo via sicuramente.   
<br /><span class="verse" id="45">45 </span>E come fu giunto, subito si accostò a lui e disse: Maestro! e lo baciò.   
<br /><span class="verse" id="46">46 </span>Allora quelli gli misero le mani addosso e lo presero;   
<br /><span class="verse" id="47">47 </span>ma uno di coloro ch’erano quivi presenti, tratta la spada, percosse il servitore del sommo sacerdote, e gli spiccò l’orecchio.   
<br /><span class="verse" id="48">48 </span>E Gesù, rivolto a loro, disse: Voi siete usciti con ispade e bastoni come contro ad un ladrone per pigliarmi.   
<br /><span class="verse" id="49">49 </span>Ogni giorno ero fra voi insegnando nel tempio, e voi non mi avete preso; ma ciò è avvenuto, affinché le Scritture fossero adempiute.   
<br /><span class="verse" id="50">50 </span>E tutti, lasciatolo, se ne fuggirono.   
<br /><span class="verse" id="51">51 </span>Ed un certo giovane lo seguiva, avvolto in un panno lino sul nudo; e lo presero;   
<br /><span class="verse" id="52">52 </span>ma egli, lasciando andare il panno lino, se ne fuggì ignudo.   
<br /><span class="verse" id="53">53 </span>E menarono Gesù al sommo sacerdote; e s’adunarono tutti i capi sacerdoti e gli anziani e gli scribi.   
<br /><span class="verse" id="54">54 </span>E Pietro lo avea seguito da lungi, fin dentro la corte del sommo sacerdote, ove stava a sedere con le guardie e si scaldava al fuoco.   
<br /><span class="verse" id="55">55 </span>Or i capi sacerdoti e tutto il Sinedrio cercavano qualche testimonianza contro a Gesù per farlo morire; e non ne trovavano alcuna.   
<br /><span class="verse" id="56">56 </span>Poiché molti deponevano il falso contro a lui; ma le testimonianze non erano concordi.   
<br /><span class="verse" id="57">57 </span>Ed alcuni, levatisi, testimoniarono falsamente contro a lui dicendo:   
<br /><span class="verse" id="58">58 </span>Noi l’abbiamo udito che diceva: Io disfarò questo tempio fatto di man d’uomo, e in tre giorni ne riedificherò un altro, che non sarà fatto di mano d’uomo.   
<br /><span class="verse" id="59">59 </span>Ma neppur così la loro testimonianza era concorde.   
<br /><span class="verse" id="60">60 </span>Allora il sommo sacerdote, levatosi in piè quivi in mezzo, domandò a Gesù: Non rispondi tu nulla? Che testimoniano costoro contro a te?   
<br /><span class="verse" id="61">61 </span>Ma egli tacque e non rispose nulla. Daccapo il sommo sacerdote lo interrogò e gli disse: Sei tu il Cristo, il Figliuol del Benedetto?   
<br /><span class="verse" id="62">62 </span>E Gesù disse: Sì, lo sono: e vedrete il Figliuol dell’uomo seduto alla destra della Potenza e venire sulle nuvole del cielo.   
<br /><span class="verse" id="63">63 </span>Ed il sommo sacerdote, stracciatesi le vesti, disse: Che abbiam noi più bisogno di testimoni?   
<br /><span class="verse" id="64">64 </span>Voi avete udito la bestemmia. Che ve ne pare? E tutti lo condannarono come reo di morte.   
<br /><span class="verse" id="65">65 </span>Ed alcuni presero a sputargli addosso ed a velargli la faccia e a dargli dei pugni e a dirgli: Indovina, profeta! E le guardie presero a schiaffeggiarlo.   
<br /><span class="verse" id="66">66 </span>Ed essendo Pietro giù nella corte, venne una delle serve del sommo sacerdote;   
<br /><span class="verse" id="67">67 </span>e veduto Pietro che si scaldava, lo riguardò in viso e disse: Anche tu eri con Gesù Nazareno.   
<br /><span class="verse" id="68">68 </span>Ma egli lo negò, dicendo: Io non so, né capisco quel che tu ti dica. Ed uscì fuori nell’antiporto, e il gallo cantò.   
<br /><span class="verse" id="69">69 </span>E la serva, vedutolo, cominciò di nuovo a dire a quelli ch’eran quivi presenti: Costui è di quelli. Ma egli daccapo lo negò.   
<br /><span class="verse" id="70">70 </span>E di nuovo, di lì a poco, quelli ch’erano quivi, dicevano a Pietro: Per certo tu sei di quelli, perché poi sei galileo.   
<br /><span class="verse" id="71">71 </span>Ma egli prese ad imprecare ed a giurare: Non conosco quell’uomo che voi dite.   
<br /><span class="verse" id="72">72 </span>E subito, per la seconda volta, il gallo cantò. E Pietro si ricordò della parola che Gesù gli aveva detta: Avanti che il gallo abbia cantato due volte, tu mi rinnegherai tre volte. Ed a questo pensiero si mise a piangere.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
