<!doctype html>
<html lang="it">
<head>
<meta http-equiv="Content-Type" content="text/html; charset=UTF-8" />
<title>Lamentazioni 3: Antico Testamento</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lamentazioni</h1>
 <p class="ym-noprint">  
<a href="1.htm#0" class="chap">1</a> 
<a href="2.htm#0" class="chap">2</a>  
<span class="chapread">3</span> 
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Capitolo 3 </h3>
<!--... the Word of God:--><span class="dimver"> 
</span>
<p><span class="verse" id="1">1 </span>Io sono un uomo che ha veduto l’afflizione sotto la verga del suo furore.   
<br /><span class="verse" id="2">2 </span>Egli m’ha condotto, m’ha fatto camminare nelle tenebre e non nella luce.   
<br /><span class="verse" id="3">3 </span>Sì, contro di me di nuovo volge la sua mano tutto il giorno.   
<br /><span class="verse" id="4">4 </span>Egli ha consunta la mia carne e la mia pelle, ha fiaccato le mie ossa.   
<br /><span class="verse" id="5">5 </span>Ha costituito una cinta contro di me, m’ha circondato d’amarezza e d’affanno.   
<br /><span class="verse" id="6">6 </span>M’ha fatto abitare in luoghi tenebrosi, come quelli che son morti da lungo tempo.   
<br /><span class="verse" id="7">7 </span>Egli m’ha circondato d’un muro, perché non esca: m’ha caricato di pesanti catene.   
<br /><span class="verse" id="8">8 </span>Anche quando grido e chiamo al soccorso, egli chiude l’accesso alla mia preghiera.   
<br /><span class="verse" id="9">9 </span>Egli m’ha sbarrato la via di blocchi di pietra, ha sconvolti i miei sentieri.   
<br /><span class="verse" id="10">10 </span>Egli è stato per me come un orso in agguato, come un leone in luoghi nascosti.   
<br /><span class="verse" id="11">11 </span>Egli m’ha sviato dal mio cammino, e m’ha squarciato, m’ha reso desolato.   
<br /><span class="verse" id="12">12 </span>Ha teso il suo arco, m’ha preso come mira delle sue frecce.   
<br /><span class="verse" id="13">13 </span>M’ha fatto penetrar nelle reni le saette del suo turcasso.   
<br /><span class="verse" id="14">14 </span>Io son diventato lo scherno di tutto il mio popolo, la sua canzone di tutto il giorno.   
<br /><span class="verse" id="15">15 </span>Egli m’ha saziato d’amarezza, m’ha abbeverato d’assenzio.   
<br /><span class="verse" id="16">16 </span>M’ha spezzato i denti con della ghiaia, m’ha affondato nella cenere.   
<br /><span class="verse" id="17">17 </span>Tu hai allontanata l’anima mia dalla pace, io ho dimenticato il benessere.   
<br /><span class="verse" id="18">18 </span>Io ho detto: ‘È sparita la mia fiducia, non ho più speranza nell’Eterno!’   
<br /><span class="verse" id="19">19 </span>Ricòrdati della mia afflizione, della mia vita raminga, dell’assenzio e dell’amarezza!   
<br /><span class="verse" id="20">20 </span>L’anima mia se ne ricorda del continuo, e n’è abbattuta dentro di me.   
<br /><span class="verse" id="21">21 </span>Questo voglio richiamarmi alla mente, per questo voglio sperare:   
<br /><span class="verse" id="22">22 </span>È una grazia dell’Eterno che non siamo stati interamente distrutti; poiché le sue compassioni non sono esaurite;   
<br /><span class="verse" id="23">23 </span>si rinnovano ogni mattina. Grande è la tua fedeltà!   
<br /><span class="verse" id="24">24 </span>‘L’Eterno è la mia parte’, dice l’anima mia, ‘perciò spererò in lui’.   
<br /><span class="verse" id="25">25 </span>L’Eterno è buono per quelli che sperano in lui, per l’anima che lo cerca.   
<br /><span class="verse" id="26">26 </span>Buona cosa è aspettare in silenzio la salvezza dell’Eterno.   
<br /><span class="verse" id="27">27 </span>Buona cosa è per l’uomo portare il giogo nella sua giovinezza.   
<br /><span class="verse" id="28">28 </span>Si segga egli solitario e stia in silenzio quando l’Eterno glielo impone!   
<br /><span class="verse" id="29">29 </span>Metta la sua bocca nella polvere! forse, v’è ancora speranza.   
<br /><span class="verse" id="30">30 </span>Porga la guancia a chi lo percuote, si sazi pure di vituperio!   
<br /><span class="verse" id="31">31 </span>Poiché il Signore non ripudia in perpetuo;   
<br /><span class="verse" id="32">32 </span>ma, se affligge, ha altresì compassione, secondo la moltitudine delle sue benignità;   
<br /><span class="verse" id="33">33 </span>giacché non è volentieri ch’egli umilia ed affligge i figliuoli degli uomini.   
<br /><span class="verse" id="34">34 </span>Quand’uno schiaccia sotto i piedi tutti i prigionieri della terra,   
<br /><span class="verse" id="35">35 </span>quand’uno perverte il diritto d’un uomo nel cospetto dell’Altissimo,   
<br /><span class="verse" id="36">36 </span>quando si fa torto ad alcuno nella sua causa, il Signore non lo vede egli?   
<br /><span class="verse" id="37">37 </span>Chi mai dice una cosa che s’avveri, se il Signore non l’ha comandato?   
<br /><span class="verse" id="38">38 </span>Il male ed il bene non procedon essi dalla bocca dell’Altissimo?   
<br /><span class="verse" id="39">39 </span>Perché il vivente si rammaricherebbe? Ognuno si rammarichi del proprio peccato!   
<br /><span class="verse" id="40">40 </span>Esaminiamo le nostre vie, scrutiamole, e torniamo all’Eterno!   
<br /><span class="verse" id="41">41 </span>Eleviamo insiem con le mani, i nostri cuori a Dio ne’ cieli!   
<br /><span class="verse" id="42">42 </span>Noi abbiam peccato, siamo stati ribelli, e tu non hai perdonato.   
<br /><span class="verse" id="43">43 </span>Tu ti sei avvolto nella tua ira, e ci hai inseguiti; tu hai ucciso senza pietà;   
<br /><span class="verse" id="44">44 </span>ti sei avvolto in una nuvola, perché la preghiera non potesse passare;   
<br /><span class="verse" id="45">45 </span>tu hai fatto di noi delle spazzature, dei rifiuti, in mezzo ai popoli.   
<br /><span class="verse" id="46">46 </span>Tutti i nostri nemici aprono larga la bocca contro di noi.   
<br /><span class="verse" id="47">47 </span>Ci son toccati il terrore, la fossa, la desolazione e la ruina.   
<br /><span class="verse" id="48">48 </span>I miei occhi si sciolgono in rivi d’acqua, a motivo della ruina della figliuola del mio popolo.   
<br /><span class="verse" id="49">49 </span>L’occhio mio si scioglie in lacrime, senza posa, senza intermittenza,   
<br /><span class="verse" id="50">50 </span>finché dal cielo l’Eterno non guardi e non veda il nostro stato.   
<br /><span class="verse" id="51">51 </span>L’occhio mio m’affanna l’anima a motivo di tutte le figliuole della mia città.   
<br /><span class="verse" id="52">52 </span>Quelli che mi son nemici senza cagione, m’han dato la caccia come a un uccello.   
<br /><span class="verse" id="53">53 </span>M’hanno annientato la vita nella fossa, m’han gettato delle pietre addosso.   
<br /><span class="verse" id="54">54 </span>Le acque salivano fin sopra al mio capo, io dicevo: ‘È finita per me!’   
<br /><span class="verse" id="55">55 </span>Io ho invocato il tuo nome, o Eterno, dal fondo della fossa;   
<br /><span class="verse" id="56">56 </span>tu hai udito la mia voce; non nascondere il tuo orecchio al mio sospiro, al mio grido!   
<br /><span class="verse" id="57">57 </span>Nel giorno ch’io t’ho invocato ti sei avvicinato; tu hai detto: ‘Non temere!’   
<br /><span class="verse" id="58">58 </span>O Signore, tu hai difesa la causa dell’anima mia, tu hai redento la mia vita.   
<br /><span class="verse" id="59">59 </span>O Eterno, tu vedi il torto che m’è fatto, giudica tu la mia causa!   
<br /><span class="verse" id="60">60 </span>Tu vedi tutto il loro rancore, tutte le loro macchinazioni contro di me.   
<br /><span class="verse" id="61">61 </span>Tu odi i loro oltraggi, o Eterno, tutte le loro macchinazioni contro di me,   
<br /><span class="verse" id="62">62 </span>il linguaggio di quelli che si levano contro di me, quello che meditano contro di me tutto il giorno!   
<br /><span class="verse" id="63">63 </span>Guarda! quando si seggono, quando s’alzano, io sono la loro canzone.   
<br /><span class="verse" id="64">64 </span>Tu li retribuirai, o Eterno, secondo l’opera delle loro mani.   
<br /><span class="verse" id="65">65 </span>Darai loro induramento di cuore, la tua maledizione.   
<br /><span class="verse" id="66">66 </span>Li inseguirai nella tua ira, e li sterminerai di sotto i cieli dell’Eterno. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
