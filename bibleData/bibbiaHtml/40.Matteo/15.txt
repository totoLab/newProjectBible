<!doctype html>
<html lang="it">
<head>
<meta http-equiv="Content-Type" content="text/html; charset=UTF-8" />
<title>S. Matteo, Capitolo 15 La tradizione degli uomini e i comandamenti di Dio,  </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matteo </h1>
 <p class="ym-noprint">  
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>  
<span class="chapread">15</span> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Capitolo 15 </h3>
<!--... the Word of God:--><span class="dimver"> 
</span>
<p><span class="verse" id="1">1 </span> Allora s’accostarono a Gesù de’ Farisei e degli scribi venuti da Gerusalemme, e gli dissero:    
<br /><span class="verse" id="2"> 2 </span>Perché i tuoi discepoli trasgrediscono la tradizione degli antichi? poiché non si lavano le mani quando prendono cibo.   
<br /><span class="verse" id="3">3 </span>Ma egli rispose loro: E voi, perché trasgredite il comandamento di Dio a motivo della vostra tradizione?   
<br /><span class="verse" id="4">4 </span>Dio, infatti, ha detto: Onora tuo padre e tua madre; e: Chi maledice padre o madre sia punito di morte; voi, invece, dite:   
<br /><span class="verse" id="5">5 </span>Se uno dice a suo padre o a sua madre: "Quello con cui potrei assisterti è offerta a Dio",   
<br /><span class="verse" id="6">6 </span>egli non è più obbligato ad onorar suo padre o sua madre. E avete annullata la parola di Dio a cagion della vostra tradizione.   
<br /><span class="verse" id="7">7 </span>Ipocriti, ben profetò Isaia di voi quando disse:   
<br /><span class="verse" id="8">8 </span>Questo popolo mi onora con le labbra, ma il cuor loro è lontano da me.   
<br /><span class="verse" id="9">9 </span>Ma invano mi rendono il loro culto, insegnando dottrine che son precetti d’uomini.   
<br /><span class="verse" id="10">10 </span>E chiamata a sé la moltitudine, disse loro: Ascoltate e intendete.   
<br /><span class="verse" id="11">11 </span>Non è quel che entra nella bocca che contamina l’uomo; ma quel che esce dalla bocca, ecco quel che contamina l’uomo.   
<br /><span class="verse" id="12">12 </span>Allora i suoi discepoli, accostatisi, gli dissero: Sai tu che i Farisei, quand’hanno udito questo discorso, ne son rimasti scandalizzati?   
<br /><span class="verse" id="13">13 </span>Ed egli rispose loro: Ogni pianta che il Padre mio celeste non ha piantata, sarà sradicata.   
<br /><span class="verse" id="14">14 </span>Lasciateli; sono ciechi, guide di ciechi; or se un cieco guida un altro cieco, ambedue cadranno nella fossa.   
<br /><span class="verse" id="15">15 </span>Pietro allora prese a dirgli: Spiegaci la parabola.   
<br /><span class="verse" id="16">16 </span>E Gesù disse: Siete anche voi tuttora privi d’intendimento?   
<br /><span class="verse" id="17">17 </span>Non capite voi che tutto quello che entra nella bocca va nel ventre ed è gittato fuori nella latrina?   
<br /><span class="verse" id="18">18 </span>Ma quel che esce dalla bocca viene dal cuore, ed è quello che contamina l’uomo.   
<br /><span class="verse" id="19">19 </span>Poiché dal cuore vengono pensieri malvagi, omicidî, adulterî, fornicazioni, furti, false testimonianze, diffamazioni.   
<br /><span class="verse" id="20">20 </span>Queste son le cose che contaminano l’uomo; ma il mangiare con le mani non lavate non contamina l’uomo.   
<br /><span class="verse" id="21">21 </span>E partitosi di là, Gesù si ritirò nelle parti di Tiro e di Sidone.   
<br /><span class="verse" id="22">22 </span>Quand’ecco, una donna cananea di que’ luoghi venne fuori e si mise a gridare: Abbi pietà di me, Signore, figliuol di Davide; la mia figliuola è gravemente tormentata da un demonio.   
<br /><span class="verse" id="23">23 </span>Ma egli non le rispose parola. E i suoi discepoli, accostatisi, lo pregavano dicendo: Licenziala, perché ci grida dietro.   
<br /><span class="verse" id="24">24 </span>Ma egli rispose: Io non sono stato mandato che alle pecore perdute della casa d’Israele.   
<br /><span class="verse" id="25">25 </span>Ella però venne e gli si prostrò dinanzi, dicendo: Signore, aiutami!   
<br /><span class="verse" id="26">26 </span>Ma egli rispose: Non è bene prendere il pan de’ figliuoli per buttarlo ai cagnolini.   
<br /><span class="verse" id="27">27 </span>Ma ella disse: Dici bene, Signore; eppure anche i cagnolini mangiano de’ minuzzoli che cadono dalla tavola dei lor padroni.   
<br /><span class="verse" id="28">28 </span>Allora Gesù le disse: O donna, grande è la tua fede; ti sia fatto come vuoi. E da quell’ora la sua figliuola fu guarita.   
<br /><span class="verse" id="29">29 </span>Partitosi di là, Gesù venne presso al mar di Galilea; e, salito sul monte, si pose quivi a sedere.   
<br /><span class="verse" id="30">30 </span>E gli si accostarono molte turbe che avean seco degli zoppi, dei ciechi, de’ muti, degli storpi e molti altri malati; li deposero a’ suoi piedi, e Gesù li guarì;   
<br /><span class="verse" id="31">31 </span>talché la folla restò ammirata a veder che i muti parlavano, che gli storpi eran guariti, che gli zoppi camminavano, che i ciechi vedevano, e ne dette gloria all’Iddio d’Israele.   
<br /><span class="verse" id="32">32 </span>E Gesù, chiamati a sé i suoi discepoli, disse: Io ho pietà di questa moltitudine; poiché già da tre giorni sta con me e non ha da mangiare; e non voglio rimandarli digiuni, che talora non vengano meno per via.   
<br /><span class="verse" id="33">33 </span>E i discepoli gli dissero: Donde potremmo avere, in un luogo deserto, tanti pani da saziare così gran folla?   
<br /><span class="verse" id="34">34 </span>E Gesù chiese loro: Quanti pani avete? Ed essi risposero: Sette e pochi pescetti.   
<br /><span class="verse" id="35">35 </span>Allora egli ordinò alla folla di accomodarsi per terra.   
<br /><span class="verse" id="36">36 </span>Poi prese i sette pani ed i pesci; e dopo aver rese grazie, li spezzò e diede ai discepoli, e i discepoli alle folle.   
<br /><span class="verse" id="37">37 </span>E tutti mangiarono e furon saziati; e de’ pezzi avanzati si levaron sette panieri pieni.   
<br /><span class="verse" id="38">38 </span>Or quelli che aveano mangiato erano quattromila persone, senza contare le donne e i fanciulli.   
<br /><span class="verse" id="39">39 </span>E, licenziate le turbe, Gesù entrò nella barca e venne al paese di Magadan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
