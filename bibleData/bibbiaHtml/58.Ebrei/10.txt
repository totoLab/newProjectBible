<!doctype html>
<html lang="it">
<head>
<meta http-equiv="Content-Type" content="text/html; charset=UTF-8" />
<title>Ebrei 10 Una fede coerente e robusta </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ebrei</h1>
 <p class="ym-noprint">  
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>  
<span class="chapread">10</span> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Capitolo 10 </h3>
<!--... the Word of God:--><span class="dimver"> 
</span>
<p><span class="verse" id="1">1 </span> Poiché la legge, avendo un’ombra dei futuri beni, non la realtà stessa delle cose, non può mai con quegli stessi sacrificî, che sono offerti continuamente, anno dopo anno, render perfetti quelli che s’accostano a Dio.    
<br /><span class="verse" id="2">2 </span>Altrimenti non si sarebb’egli cessato d’offrirli, non avendo più gli adoratori, una volta purificati, alcuna coscienza di peccati?   
<br /><span class="verse" id="3">3 </span>Invece in quei sacrificî è rinnovato ogni anno il ricordo dei peccati;   
<br /><span class="verse" id="4">4 </span>perché è impossibile che il sangue di tori e di becchi tolga i peccati.   
<br /><span class="verse" id="5">5 </span>Perciò, entrando nel mondo, egli dice: Tu non hai voluto né sacrificio né offerta, ma mi hai preparato un corpo;   
<br /><span class="verse" id="6">6 </span>non hai gradito né olocausti né sacrificî per il peccato.   
<br /><span class="verse" id="7">7 </span>Allora ho detto: Ecco, io vengo (nel rotolo del libro è scritto di me) per fare, o Dio, la tua volontà.   
<br /><span class="verse" id="8">8 </span>Dopo aver detto prima: Tu non hai voluto e non hai gradito né sacrificî, né offerte, né olocausti, né sacrificî per il peccato (i quali sono offerti secondo la legge), egli dice poi:   
<br /><span class="verse" id="9">9 </span>Ecco, io vengo per fare la tua volontà. Egli toglie via il primo per stabilire il secondo.   
<br /><span class="verse" id="10">10 </span>In virtù di questa "volontà" noi siamo stati santificati, mediante l’offerta del corpo di Gesù Cristo fatta una volta per sempre.   
<br /><span class="verse" id="11">11 </span>E mentre ogni sacerdote è in piè ogni giorno ministrando e offrendo spesse volte gli stessi sacrificî che non possono mai togliere i peccati,   
<br /><span class="verse" id="12">12 </span>questi, dopo aver offerto un unico sacrificio per i peccati, e per sempre, si è posto a sedere alla destra di Dio,   
<br /><span class="verse" id="13">13 </span>aspettando solo più che i suoi nemici sian ridotti ad essere lo sgabello dei suoi piedi.   
<br /><span class="verse" id="14">14 </span>Perché con un’unica offerta egli ha per sempre resi perfetti quelli che son santificati.   
<br /><span class="verse" id="15">15 </span>E anche lo Spirito Santo ce ne rende testimonianza. Infatti, dopo aver detto:   
<br /><span class="verse" id="16">16 </span>Questo è il patto che farò con loro dopo que’ giorni, dice il Signore: Io metterò le mie leggi ne’ loro cuori, e le scriverò nelle loro menti, egli aggiunge:   
<br /><span class="verse" id="17">17 </span>E non mi ricorderò più de’ loro peccati e delle loro iniquità.   
<br /><span class="verse" id="18">18 </span>Ora, dov’è remissione di queste cose, non c’è più luogo a offerta per il peccato.   
<br /><span class="verse" id="19">19 </span>Avendo dunque, fratelli, libertà d’entrare nel santuario in virtù del sangue di Gesù,   
<br /><span class="verse" id="20">20 </span>per quella via recente e vivente che egli ha inaugurata per noi attraverso la cortina, vale a dire la sua carne,   
<br /><span class="verse" id="21">21 </span>e avendo noi un gran Sacerdote sopra la casa di Dio,   
<br /><span class="verse" id="22">22 </span>accostiamoci di vero cuore, con piena certezza di fede, avendo i cuori aspersi di quell’aspersione che li purifica dalla mala coscienza, e il corpo lavato d’acqua pura.   
<br /><span class="verse" id="23">23 </span>Riteniam fermamente la confessione della nostra speranza, senza vacillare; perché fedele è Colui che ha fatte le promesse.   
<br /><span class="verse" id="24">24 </span>E facciamo attenzione gli uni agli altri per incitarci a carità e a buone opere,   
<br /><span class="verse" id="25">25 </span>non abbandonando la nostra comune adunanza come alcuni son usi di fare, ma esortandoci a vicenda; e tanto più, che vedete avvicinarsi il gran giorno.   
<br /><span class="verse" id="26">26 </span>Perché, se pecchiamo volontariamente dopo aver ricevuto la conoscenza della verità, non resta più alcun sacrificio per i peccati;   
<br /><span class="verse" id="27">27 </span>rimangono una terribile attesa del giudizio e l’ardor d’un fuoco che divorerà gli avversarî.   
<br /><span class="verse" id="28">28 </span>Uno che abbia violato la legge di Mosè, muore senza misericordia sulla parola di due o tre testimoni.   
<br /><span class="verse" id="29">29 </span>Di qual peggior castigo stimate voi che sarà giudicato degno colui che avrà calpestato il Figliuol di Dio e avrà tenuto per profano il sangue del patto col quale è stato santificato, e avrà oltraggiato lo Spirito della grazia?   
<br /><span class="verse" id="30">30 </span>Poiché noi sappiamo chi è Colui che ha detto: A me appartiene la vendetta! Io darò la retribuzione! E ancora: Il Signore giudicherà il suo popolo.   
<br /><span class="verse" id="31">31 </span>È cosa spaventevole cadere nelle mani dell’Iddio vivente.   
<br /><span class="verse" id="32">32 </span>Ma ricordatevi dei giorni di prima, quando, dopo essere stati illuminati, voi sosteneste una così gran lotta di patimenti:   
<br /><span class="verse" id="33">33 </span>sia coll’essere esposti a vituperio e ad afflizioni, sia coll’esser partecipi della sorte di quelli che eran così trattati.   
<br /><span class="verse" id="34">34 </span>Infatti, voi simpatizzaste coi carcerati, e accettaste con allegrezza la ruberia de’ vostri beni, sapendo d’aver per voi una sostanza migliore e permanente.   
<br /><span class="verse" id="35">35 </span>Non gettate dunque via la vostra franchezza la quale ha una grande ricompensa!   
<br /><span class="verse" id="36">36 </span>Poiché voi avete bisogno di costanza, affinché, avendo fatta la volontà di Dio, otteniate quel che v’è promesso. Perché:   
<br /><span class="verse" id="37">37 </span>Ancora un brevissimo tempo, e colui che ha da venire verrà e non tarderà;   
<br /><span class="verse" id="38">38 </span>ma il mio giusto vivrà per fede; e se si trae indietro, l’anima mia non lo gradisce.   
<br /><span class="verse" id="39">39 </span>Ma noi non siamo di quelli che si traggono indietro a loro perdizione, ma di quelli che hanno fede per salvar l’anima. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
