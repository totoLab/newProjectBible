<!doctype html>
<html>
	<head>
		<meta charset="utf-8">
		<meta name="viewport" content="width=device-width, initial-scale=1.0, maximum-scale=1.0, user-scalable=no">

		<title>48.Galati</title>

		<link rel="stylesheet" href="dist/reset.css">
		<link rel="stylesheet" href="dist/reveal.css">
		<link rel="stylesheet" href="dist/theme/default.css" id="theme">

		<!-- Theme used for syntax highlighted code -->
		<link rel="stylesheet" href="plugin/highlight/monokai.css" id="highlight-theme">
	</head>
	<body>
		<div class="reveal">
			<div class="slides">
				<section>48.Galati</section>

<section>48.Galati Capitolo 1
    <section></section>
    <section>1 Paolo, apostolo (non dagli uomini né per mezzo d’alcun uomo, ma per mezzo di Gesù Cristo e di Dio Padre che l’ha risuscitato dai morti), </section>
    <section>2 e tutti i fratelli che sono meco, alle chiese della Galazia; </section>
    <section>3 grazia a voi e pace da Dio Padre e dal Signor nostro Gesù Cristo, </section>
    <section>4 che ha dato se stesso per i nostri peccati affin di strapparci al presente secolo malvagio, secondo la volontà del nostro Dio e Padre, </section>
    <section>5 al quale sia la gloria ne’ secoli dei secoli. Amen. </section>
    <section>6 Io mi maraviglio che così presto voi passiate da Colui che vi ha chiamati mediante la grazia di Cristo, a un altro vangelo. </section>
    <section>7 Il quale poi non è un altro vangelo; ma ci sono alcuni che vi turbano e vogliono sovvertire l’Evangelo di Cristo. </section>
    <section>8 Ma quand’anche noi, quand’anche un angelo dal cielo vi annunziasse un vangelo diverso da quello che v’abbiamo annunziato, sia egli anatema. </section>
    <section>9 Come l’abbiamo detto prima d’ora, torno a ripeterlo anche adesso: Se alcuno vi annunzia un vangelo diverso da quello che avete ricevuto, sia anatema. </section>
    <section>10 Vado io forse cercando di conciliarmi il favore degli uomini, ovvero quello di Dio? O cerco io di piacere agli uomini? Se cercassi ancora di piacere agli uomini, non sarei servitore di Cristo. </section>
    <section>11 E invero, fratelli, io vi dichiaro che l’Evangelo da me annunziato non è secondo l’uomo; </section>
    <section>12 poiché io stesso non l’ho ricevuto né l’ho imparato da alcun uomo, ma l’ho ricevuto per rivelazione di Gesù Cristo. </section>
    <section>13 Difatti voi avete udito quale sia stata la mia condotta nel passato, quando ero nel giudaismo; come perseguitavo a tutto potere la Chiesa di Dio e la devastavo, </section>
    <section>14 e mi segnalavo nel giudaismo più di molti della mia età fra i miei connazionali, essendo estremamente zelante delle tradizioni dei miei padri. </section>
    <section>15 Ma quando Iddio, che m’aveva appartato fin dal seno di mia madre e m’ha chiamato mediante la sua grazia, si compiacque </section>
    <section>16 di rivelare in me il suo Figliuolo perch’io lo annunziassi fra i Gentili, io non mi consigliai con carne e sangue, </section>
    <section>17 e non salii a Gerusalemme da quelli che erano stati apostoli prima di me, ma subito me ne andai in Arabia; quindi tornai di nuovo a Damasco. </section>
    <section>18 Di poi, in capo a tre anni, salii a Gerusalemme per visitar Cefa, e stetti da lui quindici giorni; </section>
    <section>19 e non vidi alcun altro degli apostoli; ma solo Giacomo, il fratello del Signore. </section>
    <section>20 Ora, circa le cose che vi scrivo, ecco, nel cospetto di Dio vi dichiaro che non mentisco. </section>
    <section>21 Poi venni nelle contrade della Siria e della Cilicia; </section>
    <section>22 ma ero sconosciuto, di persona, alle chiese della Giudea, che sono in Cristo; </section>
    <section>23 esse sentivan soltanto dire: Colui che già ci perseguitava, ora predica la fede, che altra volta cercava di distruggere. </section>
    <section>24 E per causa mia glorificavano Iddio. </section>
</section>

<section>48.Galati Capitolo 2
    <section></section>
    <section>1 Poi, passati quattordici anni, salii di nuovo a Gerusalemme con Barnaba, prendendo anche Tito con me. </section>
    <section>2 E vi salii in seguito ad una rivelazione, ed esposi loro l’Evangelo che io predico fra i Gentili, ma lo esposi privatamente ai più ragguardevoli, onde io non corressi o non avessi corso in vano. </section>
    <section>3 Ma neppur Tito, che era con me, ed era greco, fu costretto a farsi circoncidere; </section>
    <section>4 e questo a cagione dei falsi fratelli, introdottisi di soppiatto, i quali s’erano insinuati fra noi per spiare la libertà che abbiamo in Cristo Gesù, col fine di ridurci in servitù. </section>
    <section>5 Alle imposizioni di costoro noi non cedemmo neppur per un momento, affinché la verità del Vangelo rimanesse ferma tra voi. </section>
    <section>6 Ma quelli che godono di particolare considerazione (quali già siano stati a me non importa; Iddio non ha riguardi personali), quelli, dico, che godono maggior considerazione non m’imposero nulla di più; </section>
    <section>7 anzi, quando videro che a me era stata affidata la evangelizzazione degli incirconcisi, come a Pietro quella de’ circoncisi </section>
    <section>8 (poiché Colui che avea operato in Pietro per farlo apostolo della circoncisione aveva anche operato in me per farmi apostolo de’ Gentili), </section>
    <section>9 e quando conobbero la grazia che m’era stata accordata, Giacomo e Cefa e Giovanni, che son reputati colonne, dettero a me ed a Barnaba la mano d’associazione perché noi andassimo ai Gentili, ed essi ai circoncisi; </section>
    <section>10 soltanto ci raccomandarono di ricordarci dei poveri; e questo mi sono studiato di farlo. </section>
    <section>11 Ma quando Cefa fu venuto ad Antiochia, io gli resistei in faccia perch’egli era da condannare. </section>
    <section>12 Difatti, prima che fossero venuti certuni provenienti da Giacomo, egli mangiava coi Gentili; ma quando costoro furono arrivati, egli prese a ritrarsi e a separarsi per timor di quelli della circoncisione. </section>
    <section>13 E gli altri Giudei si misero a simulare anch’essi con lui; talché perfino Barnaba fu trascinato dalla loro simulazione. </section>
    <section>14 Ma quando vidi che non procedevano con dirittura rispetto alla verità del Vangelo, io dissi a Cefa in presenza di tutti: Se tu, che sei Giudeo, vivi alla Gentile e non alla giudaica, come mai costringi i Gentili a giudaizzare? </section>
    <section>15 Noi che siam Giudei di nascita e non peccatori di fra i Gentili, </section>
    <section>16 avendo pur nondimeno riconosciuto che l’uomo non è giustificato per le opere della legge ma lo è soltanto per mezzo della fede in Cristo Gesù, abbiamo anche noi creduto in Cristo Gesù affin d’esser giustificati per la fede in Cristo e non per le opere della legge; poiché per le opere della legge nessuna carne sarà giustificata. </section>
    <section>17 Ma se nel cercare d’esser giustificati in Cristo, siamo anche noi trovati peccatori, Cristo è egli un ministro di peccato? Così non sia. </section>
    <section>18 Perché se io riedifico le cose che ho distrutte, mi dimostro trasgressore. </section>
    <section>19 Poiché per mezzo della legge io son morto alla legge per vivere a Dio. </section>
    <section>20 Sono stato crocifisso con Cristo, e non son più io che vivo, ma è Cristo che vive in me; e la vita che vivo ora nella carne, la vivo nella fede nel Figliuol di Dio il quale m’ha amato, e ha dato se stesso per me. </section>
    <section>21 Io non annullo la grazia di Dio; perché se la giustizia si ottiene per mezzo della legge, Cristo è dunque morto inutilmente. </section>
</section>

<section>48.Galati Capitolo 3
    <section></section>
    <section>1 O Galati insensati, chi v’ha ammaliati, voi, dinanzi agli occhi de’ quali Gesù Cristo crocifisso è stato ritratto al vivo? </section>
    <section>2 Questo soltanto desidero saper da voi: Avete voi ricevuto lo Spirito per la via delle opere della legge o per la predicazione della fede? </section>
    <section>3 Siete voi così insensati? Dopo aver cominciato con lo Spirito, volete ora raggiungere la perfezione con la carne? </section>
    <section>4 Avete voi sofferto tante cose invano? se pure è proprio invano. </section>
    <section>5 Colui dunque che vi somministra lo Spirito ed opera fra voi de’ miracoli, lo fa Egli per la via delle opere della legge o per la predicazione della fede? </section>
    <section>6 Siccome Abramo credette a Dio e ciò gli fu messo in conto di giustizia, </section>
    <section>7 riconoscete anche voi che coloro i quali hanno la fede, son figliuoli d’Abramo. </section>
    <section>8 E la Scrittura, prevedendo che Dio giustificherebbe i Gentili per la fede, preannunziò ad Abramo questa buona novella: In te saranno benedette tutte le genti. </section>
    <section>9 Talché coloro che hanno la fede, sono benedetti col credente Abramo. </section>
    <section>10 Poiché tutti coloro che si basano sulle opere della legge sono sotto maledizione; perché è scritto: Maledetto chiunque non persevera in tutte le cose scritte nel libro della legge per metterle in pratica! </section>
    <section>11 Or che nessuno sia giustificato per la legge dinanzi a Dio, è manifesto perché il giusto vivrà per fede. </section>
    <section>12 Ma la legge non si basa sulla fede; anzi essa dice: Chi avrà messe in pratica queste cose, vivrà per via di esse. </section>
    <section>13 Cristo ci ha riscattati dalla maledizione della legge, essendo divenuto maledizione per noi (poiché sta scritto: Maledetto chiunque è appeso al legno), </section>
    <section>14 affinché la benedizione d’Abramo venisse sui Gentili in Cristo Gesù, affinché ricevessimo, per mezzo della fede, lo Spirito promesso. </section>
    <section>15 Fratelli, io parlo secondo le usanze degli uomini: Un patto che sia stato validamente concluso, sia pur soltanto un patto d’uomo, nessuno l’annulla o vi aggiunge alcun che. </section>
    <section>16 Or le promesse furon fatte ad Abramo e alla sua progenie. Non dice: "E alle progenie", come se si trattasse di molte; ma, come parlando di una sola, dice: "E alla tua progenie", ch’è Cristo. </section>
    <section>17 Or io dico: Un patto già prima debitamente stabilito da Dio, la legge, che venne quattrocento trent’anni dopo, non lo invalida in guisa da annullare la promessa. </section>
    <section>18 Perché, se l’eredità viene dalla legge, essa non viene più dalla promessa; ora ad Abramo Dio l’ha donata per via di promessa. </section>
    <section>19 Che cos’è dunque la legge? Essa fu aggiunta a motivo delle trasgressioni, finché venisse la progenie alla quale era stata fatta la promessa; e fu promulgata per mezzo d’angeli, per mano d’un mediatore. </section>
    <section>20 Ora, un mediatore non è mediatore d’uno solo; Dio, invece, è uno solo. </section>
    <section>21 La legge è essa dunque contraria alle promesse di Dio? Così non sia; perché, se fosse stata data una legge capace di produrre la vita, allora sì, la giustizia sarebbe venuta dalla legge; </section>
    <section>22 ma la Scrittura ha rinchiuso ogni cosa sotto peccato, affinché i beni promessi alla fede in Gesù Cristo fossero dati ai credenti. </section>
    <section>23 Ma prima che venisse la fede eravamo tenuti rinchiusi in custodia sotto la legge, in attesa della fede che doveva esser rivelata. </section>
    <section>24 Talché la legge è stata il nostro pedagogo per condurci a Cristo, affinché fossimo giustificati per fede. </section>
    <section>25 Ma ora che la fede è venuta, noi non siamo più sotto pedagogo; </section>
    <section>26 perché siete tutti figliuoli di Dio, per la fede in Cristo Gesù. </section>
    <section>27 Poiché voi tutti che siete stati battezzati in Cristo vi siete rivestiti di Cristo. </section>
    <section>28 Non c’è qui né Giudeo né Greco; non c’è né schiavo né libero; non c’è né maschio né femmina; poiché voi tutti siete uno in Cristo Gesù. </section>
    <section>29 E se siete di Cristo, siete dunque progenie d’Abramo; eredi, secondo la promessa. </section>
</section>

<section>48.Galati Capitolo 4
    <section></section>
    <section>1 Or io dico: Fin tanto che l’erede è fanciullo, non differisce in nulla dal servo, benché sia padrone di tutto; </section>
    <section>2 ma è sotto tutori e curatori fino al tempo prestabilito dal padre. </section>
    <section>3 Così anche noi, quando eravamo fanciulli, eravamo tenuti in servitù sotto gli elementi del mondo; </section>
    <section>4 ma quando giunse la pienezza de’ tempi, Iddio mandò il suo Figliuolo, nato di donna, nato sotto la legge, </section>
    <section>5 per riscattare quelli che erano sotto la legge, affinché noi ricevessimo l’adozione di figliuoli. </section>
    <section>6 E perché siete figliuoli, Dio ha mandato lo Spirito del suo Figliuolo nei nostri cuori, che grida: Abba, Padre. </section>
    <section>7 Talché tu non sei più servo, ma figliuolo; e se sei figliuolo, sei anche erede per grazia di Dio. </section>
    <section>8 In quel tempo, è vero, non avendo conoscenza di Dio, voi avete servito a quelli che per natura non sono dèi; </section>
    <section>9 ma ora che avete conosciuto Dio, o piuttosto che siete stati conosciuti da Dio, come mai vi rivolgete di nuovo ai deboli e poveri elementi, ai quali volete di bel nuovo ricominciare a servire? </section>
    <section>10 Voi osservate giorni e mesi e stagioni ed anni. </section>
    <section>11 Io temo, quanto a voi, d’essermi invano affaticato per voi. </section>
    <section>12 Siate come son io, fratelli, ve ne prego, perché anch’io sono come voi. </section>
    <section>13 Voi non mi faceste alcun torto; anzi sapete bene che fu a motivo di una infermità della carne che vi evangelizzai la prima volta; </section>
    <section>14 e quella mia infermità corporale che era per voi una prova, voi non la sprezzaste né l’aveste a schifo; al contrario, mi accoglieste come un angelo di Dio, come Cristo Gesù stesso. </section>
    <section>15 Dove son dunque le vostre proteste di gioia? Poiché io vi rendo questa testimonianza: che, se fosse stato possibile, vi sareste cavati gli occhi e me li avreste dati. </section>
    <section>16 Son io dunque divenuto vostro nemico dicendovi la verità? </section>
    <section>17 Costoro son zelanti di voi, ma non per fini onesti; anzi vi vogliono staccare da noi perché il vostro zelo si volga a loro. </section>
    <section>18 Or è una bella cosa essere oggetto dello zelo altrui nel bene, in ogni tempo, e non solo quando son presente fra voi. </section>
    <section>19 Figliuoletti miei, per i quali io son di nuovo in doglie finché Cristo sia formato in voi, </section>
    <section>20 oh come vorrei essere ora presente fra voi e cambiar tono perché son perplesso riguardo a voi! </section>
    <section>21 Ditemi: Voi che volete esser sotto la legge, non ascoltate voi la legge? </section>
    <section>22 Poiché sta scritto che Abramo ebbe due figliuoli: uno dalla schiava, e uno dalla donna libera; </section>
    <section>23 ma quello dalla schiava nacque secondo la carne; mentre quello dalla libera nacque in virtù della promessa. </section>
    <section>24 Le quali cose hanno un senso allegorico; poiché queste donne sono due patti, l’uno, del monte Sinai, genera per la schiavitù, ed è Agar. </section>
    <section>25 Infatti Agar, è il monte Sinai in Arabia, e corrisponde alla Gerusalemme del tempo presente, la quale è schiava coi suoi figliuoli. </section>
    <section>26 Ma la Gerusalemme di sopra è libera, ed essa è nostra madre. </section>
    <section>27 Poich’egli è scritto: Rallegrati, o sterile che non partorivi! Prorompi in grida, tu che non avevi sentito doglie di parto! Poiché i figliuoli dell’abbandonata saranno più numerosi di quelli di colei che aveva il marito. </section>
    <section>28 Ora voi, fratelli, siete figliuoli della promessa alla maniera d’Isacco. </section>
    <section>29 Ma come allora colui ch’era nato secondo la carne perseguitava il nato secondo lo Spirito, così succede anche ora. </section>
    <section>30 Ma che dice la Scrittura? Caccia via la schiava e il suo figliuolo; perché il figliuolo della schiava non sarà erede col figliuolo della libera. </section>
    <section>31 Perciò, fratelli, noi non siam figliuoli della schiava, ma della libera. </section>
</section>

<section>48.Galati Capitolo 5
    <section></section>
    <section>1 Cristo ci ha affrancati perché fossimo liberi; state dunque saldi, e non vi lasciate di nuovo porre sotto il giogo della schiavitù! </section>
    <section>2 Ecco, io, Paolo, vi dichiaro che, se vi fate circoncidere, Cristo non vi gioverà nulla. </section>
    <section>3 E da capo protesto ad ogni uomo che si fa circoncidere, ch’egli è obbligato ad osservare tutta quanta la legge. </section>
    <section>4 Voi che volete esser giustificati per la legge, avete rinunziato a Cristo; siete scaduti dalla grazia. </section>
    <section>5 Poiché, quanto a noi, è in ispirito, per fede, che aspettiamo la speranza della giustizia. </section>
    <section>6 Infatti, in Cristo Gesù, né la circoncisione né l’incirconcisione hanno valore alcuno; quel che vale è la fede operante per mezzo dell’amore. </section>
    <section>7 Voi correvate bene; chi vi ha fermati perché non ubbidiate alla verità? </section>
    <section>8 Una tal persuasione non viene da colui che vi chiama. </section>
    <section>9 Un po’ di lievito fa lievitare tutta la pasta. </section>
    <section>10 Riguardo a voi, io ho questa fiducia nel Signore, che non la penserete diversamente; ma colui che vi conturba ne porterà la pena, chiunque egli sia. </section>
    <section>11 Quanto a me, fratelli, s’io predico ancora la circoncisione, perché sono ancora perseguitato? Lo scandalo della croce sarebbe allora tolto via. </section>
    <section>12 Si facessero pur anche evirare quelli che vi mettono sottosopra! </section>
    <section>13 Perché, fratelli, voi siete stati chiamati a libertà; soltanto non fate della libertà un’occasione alla carne, ma per mezzo dell’amore servite gli uni agli altri; </section>
    <section>14 poiché tutta la legge è adempiuta in quest’unica parola: Ama il tuo prossimo come te stesso. </section>
    <section>15 Ma se vi mordete e divorate gli uni gli altri, guardate di non esser consumati gli uni dagli altri. </section>
    <section>16 Or io dico: Camminate per lo Spirito e non adempirete i desiderî della carne. </section>
    <section>17 Perché la carne ha desiderî contrarî allo Spirito, e lo Spirito ha desiderî contrarî alla carne; sono cose opposte fra loro; in guisa che non potete fare quel che vorreste. </section>
    <section>18 Ma se siete condotti dallo Spirito, voi non siete sotto la legge. </section>
    <section>19 Or le opere della carne sono manifeste, e sono: fornicazione, impurità, dissolutezza, </section>
    <section>20 idolatria, stregoneria, inimicizie, discordia, gelosia, ire, contese, divisioni, </section>
    <section>21 sètte, invidie, ubriachezze, gozzoviglie, e altre simili cose; circa le quali io vi prevengo, come anche v’ho già prevenuti, che quelli che fanno tali cose non erederanno il regno di Dio. </section>
    <section>22 Il frutto dello Spirito, invece, è amore, allegrezza, pace, longanimità, benignità, bontà, fedeltà, dolcezza, temperanza; </section>
    <section>23 contro tali cose non c’è legge. </section>
    <section>24 E quelli che son di Cristo hanno crocifisso la carne con le sue passioni e le sue concupiscenze. </section>
    <section>25 Se viviamo per lo Spirito, camminiamo altresì per lo Spirito. </section>
    <section>26 Non siamo vanagloriosi, provocandoci e invidiandoci gli uni gli altri. </section>
</section>

<section>48.Galati Capitolo 6
    <section></section>
    <section>1 Fratelli, quand’anche uno sia stato còlto in qualche fallo, voi, che siete spirituali, rialzatelo con spirito di mansuetudine. E bada bene a te stesso, che talora anche tu non sii tentato. </section>
    <section>2 Portate i pesi gli uni degli altri, e così adempirete la legge di Cristo. </section>
    <section>3 Poiché se alcuno si stima esser qualcosa pur non essendo nulla, egli inganna se stesso. </section>
    <section>4 Ciascuno esamini invece l’opera propria; e allora avrà motivo di gloriarsi rispetto a se stesso soltanto, e non rispetto ad altri. </section>
    <section>5 Poiché ciascuno porterà il suo proprio carico. </section>
    <section>6 Colui che viene ammaestrato nella Parola faccia parte di tutti i suoi beni a chi l’ammaestra. </section>
    <section>7 Non v’ingannate; non si può beffarsi di Dio; poiché quello che l’uomo avrà seminato, quello pure mieterà. </section>
    <section>8 Perché chi semina per la propria carne, mieterà dalla carne corruzione; ma chi semina per lo Spirito, mieterà dallo Spirito vita eterna. </section>
    <section>9 E non ci scoraggiamo nel far il bene; perché, se non ci stanchiamo, mieteremo a suo tempo. </section>
    <section>10 Così dunque, secondo che ne abbiamo l’opportunità, facciam del bene a tutti; ma specialmente a quei della famiglia dei credenti. </section>
    <section>11 Guardate con che grosso carattere v’ho scritto, di mia propria mano. </section>
    <section>12 Tutti coloro che vogliono far bella figura nella carne, vi costringono a farvi circoncidere, e ciò al solo fine di non esser perseguitati per la croce di Cristo. </section>
    <section>13 Poiché neppur quelli stessi che son circoncisi, osservano la legge; ma vogliono che siate circoncisi per potersi gloriare della vostra carne. </section>
    <section>14 Ma quanto a me, non sia mai ch’io mi glorî d’altro che della croce del Signor nostro Gesù Cristo, mediante la quale il mondo, per me, è stato crocifisso, e io sono stato crocifisso per il mondo. </section>
    <section>15 Poiché tanto la circoncisione che l’incirconcisione non son nulla; quel che importa è l’essere una nuova creatura. </section>
    <section>16 E su quanti cammineranno secondo questa regola siano pace e misericordia, e così siano sull’Israele di Dio. </section>
    <section>17 Da ora in poi nessuno mi dia molestia, perché io porto nel mio corpo le stimmate di Gesù. </section>
    <section>18 La Grazia del Signor nostro Gesù Cristo sia col vostro spirito, fratelli. Amen. </section>
</section>


			</div>
		</div>

		<script src="dist/reveal.js"></script>
		<script src="plugin/notes/notes.js"></script>
		<script src="plugin/markdown/markdown.js"></script>
		<script src="plugin/highlight/highlight.js"></script>
		<script>
			// More info about initialization & config:
			// - https://revealjs.com/initialization/
			// - https://revealjs.com/config/
			Reveal.initialize({
				hash: true,

				// Learn about plugins: https://revealjs.com/plugins/
				plugins: [ RevealMarkdown, RevealHighlight, RevealNotes ]
			});
		</script>
	</body>
</html>
